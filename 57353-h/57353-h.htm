<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.6.0" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of A tengerszemü hölgy by Mór
Jókai</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}
hr.tb {width: 25%;}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
/* margin-left:5%; */
/* width: 90%; */
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.poem span.i2 {
 display: block;
 margin-left: 1em;
 padding-left: 3em;
 text-indent: -3em;
}

.poem span.i4 {
 display: block;
 margin-left: 2em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

.TOC .roman {
 width: 2em;
 display: inline-block;
 text-align: right;
 margin-left: 1em;
 margin-right: 1em;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>


<pre>

The Project Gutenberg EBook of A tengerszemü hölgy, by Mór Jókai

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license


Title: A tengerszemü hölgy

Author: Mór Jókai

Release Date: June 18, 2018 [EBook #57353]

Language: Hungarian

Character set encoding: UTF-8

*** START OF THIS PROJECT GUTENBERG EBOOK A TENGERSZEMÜ HÖLGY ***




Produced by Albert László from page images generously made
available by the Google Books Library Project






</pre>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_284">284</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=PxkLAQAAMAAJ">http://books.google.com/books?id=PxkLAQAAMAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="caption-150">JÓKAI MÓR<br />
ÖSSZES MŰVEI</span></p>
<p>&nbsp;</p>
<p>&nbsp;</p>
<p class="center"><span class="caption">NEMZETI KIADÁS</span></p>
<p>&nbsp;</p>
<p>&nbsp;</p>
<p class="center"><span class="caption">LXXVI. KÖTET</span></p>
<p class="center"><span class="caption">A TENGERSZEMÜ
HÖLGY</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption-small">RÉVAI TESTVÉREK
KIADÁSA</span></p>
<p class="center"><span class="caption-small">1897</span></p>
<hr class="chap" />
<h1>A TENGERSZEMÜ HÖLGY</h1>
<p>&nbsp;</p>
<p>&nbsp;</p>
<p class="center"><span class="caption-small">IRTA</span></p>
<p class="center"><span class="caption-large">JÓKAI MÓR</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption-small">RÉVAI TESTVÉREK
TULAJDONA</span></p>
<p class="center"><span class="caption-small">1897</span></p>
<hr class="chap" />
<p><span class="pagenum"><a name="Page_1" id=
"Page_1">-1-</a></span></p>
<h2>I. FEJEZET.</h2>
<p class="center">A TENGERSZEM. – MONSIEUR GALIFARD. – AZ ELSŐ
TŰSZÚRÁS.</p>
<p>Soha sem láttam életemben olyan csoda szemeket. Pedig sok szép
szemekkel volt találkozásom. Egész astronomiát irhatnék róluk. De
ennek annyiféle volt a szeme, a mennyiszer változott az indulatja.
Azért neveztem azt el tengerszemnek. Milyen a tengerszem? A
hegytetőről nézve élénk zöld, az átelleni hegyoldal szálfái félig
árnyékban tartják, a nap visszaragyog a másik feléből; vidám
nevetés ez. Majd meg ha végig fodrozza a szellő, haragos zöldre
válik, majd barnára, bakacsinra; a felhő színét adja vissza,
villámokat is lövell. Mikor leszáll az éj, fekete tükrében
ragyognak a száz, meg száz csillagok; egy-egy futó fény végig ivlik
benne, egy úszó vadmadár ezüst vonalat húz rajta végig: ez a
megfordított mennyország. Két magas hegy vágánya közül előtünik a
telehold; egyszerre aranynyá válik az egész tengerszem, fehér
ködfoszlányok lebegnek fölötte, szellemalakot mimelve; elkezdenek a
hullámai tánczolni, minden ok nélkül, nagy fénykarikák terjengnek a
közepéből, egymást előbbre tolva; a hold megint eltünik a hegyoldal
mögé: világos kék marad a tükörlap. Ha pedig egészen leszállunk
hozzá, összetákolt tutajon beevezünk rajta, akkor se nem kék, se
nem zöld, hanem kristály tiszta, átlátszó a tengerszem. A part
mentén zöld mohát, virágos kertet látunk a víz alatt. Eddig soha
nem látott növények eregetik fel hosszú indáikon napvilágon nősző
virágkelyheiket. Nagy, egyenesen <span class="pagenum"><a name=
"Page_2" id="Page_2">-2-</a></span> álló növények, alakra a
fenyőhöz hasonlók, emelkednek fel a mélységből, a vízszín alatt
maradva; fák, a miknek igazán meg van tiltva az égbe nőni. Csupa
virágos kert a vízfenék. S e virágos kertnek nincs élő lakója. Se
hal, se hüllő nem lakik benne. De egy lakója még is van: a syrén.
Nem az a mythosi csábalak, hanem egy torzalakú szörny, nagy fekete
fejjel, veres kopoltyuval, két békalábbal s lomha halfarkkal. Ez is
ritkán jön elő a maga rejtett sziklaodujából; csak mikor nagy
időváltozást érez. Én láttam egynehányszor ezt a mesés
amphibiumot.</p>
<hr class="tb" />
<p>Mikor legelőszőr találkoztam a szép Erzsikével, akkor mind a
ketten gyermekek voltunk. Ő tizenkét esztendős, én pedig tizenhat
éves kamasz. Együtt tanultunk tánczolni.</p>
<p>Egy franczia vetődött a városunkba: egy vándor tánczmester, a ki
az egész várost tánczra kerekedtette.</p>
<p>Monsieur Galifardnak hivták.</p>
<p>Rendkívül nagy feje volt, cserbarna arczszíne, összeérő
szemöldökei, kurta lábszárai; a nagy sasorrának épen a hegyén volt
egy nagy szemölcs.</p>
<p>És a mellett valóságos charmeur volt.</p>
<p>Mikor tánczolt, mikor beszélt, valami varázs szállt ki minden
porczikájából, egyszerre hódító alak lett. A nőnem tagjai oda
voltak érte: a kilencz évestől elkezdve, a kiszámíthatlan
korszakig.</p>
<p>Én is örök hálával emlékszem e derék férfiura: neki köszönhetem
a walzert és a quadrillt, meg azt, hogyan kell egy elejtett
legyezőt felvenni s a mellett az arczot a hölgy felé fordítva
tartani.</p>
<p>Erzsikével volt a legtöbb baja a mæstronak. Soha sem tartotta
meg a tempót: nem akart az elegáns «pli»-hez szokni, szilaj, dévaj
allürjeit nem tudta vele elhagyatni. Jaj volt annak a tánczosnak, a
ki társul akadt vele össze. Az rendesen hajótörést szenvedett a
terem közepén. S hozzá még ki is kaczagta. A mesternek is a szeme
közé <span class="pagenum"><a name="Page_3" id=
"Page_3">-3-</a></span> nevetett, s rendesen az ellenkezőjét tette
annak, a mit az vezényelt.</p>
<p>Én mindezt igen természetesnek találtam. Mikor valaki olyan
szép, és gazdag és előkelő, akkor fel van jogosítva kivételt
képezni mindenféle szabály alól. Hogy szép, azt az első tekintetre
meg lehetett tudni, hogy gazdag, azt kitalálhatta az ember az
ezüstös hintóról, a min járt, s hogy előkelő, azt lehetett
kombinálni abból, hogy a mamáját mindenki nagyságos asszonynak
czímezte, s a «vármegye urai» is kezet csókoltak neki. A nagyságos
asszony minden tánczleczkén jelen volt, s kívüle még eljött a
nagynénje is, egy nyugdíjazott őrnagyné, meg a társalkodónője, egy
élte javában levő nemes kisasszony. Ily módon az Erzsike folyton
hármas felügyelet alatt volt tartva, a minek természetes
következése az volt, hogy azt tehette, a mit akart, mert
felügyelőnői közül egyenkint mindegyik azt tartotta, hogy minek
vigyázzon ő a kisasszonykára, mikor a másik kettő úgy is vigyáz? S
aztán mind a három egyenkint el volt foglalva a saját ügyeivel.</p>
<p>A nagyságos mama még az élet naposabb oldalát kereső hölgy volt:
özvegysége vigaszt óhajtott. Voltak nyilt udvarlói, többé-kevésbbé
komoly szándékuak s rang és qualitás szerint megkülömböztetvék.</p>
<p>A társalkodónő hires nemesi család tagja, bátyjai katonatisztek.
Az atyja udvari kamarás. A saját kamarájában nem igen volt neki mit
keresni. A kisasszony toilettjei a legdivatosabbak voltak, maga is
szépségnek tartatott, s a legjobb tánczosnő hirében állt. Azonban
az idő figyelmezteté a komoly körültekintésre; mert Erzsike, a
család leánya kezdett már veszedelmesen felnőni s négy-öt esztendő
mulva versenytárs lesz belőle. Ennek is volt tehát a tánczóra alatt
foglalkozása, a mely miatt félre kellett húzódnia, nehogy
meglássák, kivel társalog és minő modorban, mert ez a sok gonosz
asszonyi szem mindent kitalál egy tekintetváltásból, egy
kézszorításból, s aztán «szétszólják» őket. <span class=
"pagenum"><a name="Page_4" id="Page_4">-4-</a></span></p>
<p>A nagynéne pedig leginkább kereste az ürügyeket a tánczteremből
észrevétlenül eltünésre. A buffetben neki kellett minden süteményt
és frissítőt legelébb megízlelni, s a hogy alapos történetbuvárok
utána jártak, még az a sötét szenvedélye is megvolt, hogy tubákolni
szeretett, a mi nagy titkolózással jár. Ha pedig a teremben volt és
összeült valami nyelvrokon pályatársnéval, akkor úgy elfoglalták
egymást a többiek megszólásával, hogy egyébre nem lehetett
gondjuk.</p>
<p>Így aztán az Erzsike tehette azt, hogy a damensolóban
csárdásfigurát tánczolt, s a tour de mainnél a vis-à-vis
tánczosának a kezére ütögetett; adomákat mesélt olyan fennhangon,
hogy az egész terem meghallhatta, s mikor kaczagott, a két kezét a
térdei közé szorította, monsieur Galifard ismételt ellenmondásai
daczára.</p>
<p>Egy délután főpróbát tartottak a táncziskolában. A kis
leányokkal jöttek nagy leányok is; s a nagy leányokkal nagy
legények. Az ilyen ficzkók különös jogot vélnek élvezhetni, hogy az
olyan kezdő sihedernek, mint én voltam, a lábára tapossanak.</p>
<p>Szerencsémre a derék Galifard úr igen jó szivű ember volt: nem
engedte a maga protegéit háttérbe szoríttatni.</p>
<p>– Nix cache-cache spielen, monsieur Maurice. Allons! Walzer geht
an. Nur courage. Ne cherchez pas toujours das allerschlekteste
Tänzerin! Fangen sie Fräulein Erzsike par l’And. Valsez la!</p>
<p>S azzal karon fogott, odavezetett Erzsikéhez, kezembe adta a
kezét, s aztán «eins, zwei.»</p>
<p>Az akkori walzer pedig «grundverschieden» volt a mostanitól. Ez
a mostani csak tréfa; de az komoly dolog volt. Tánczos és tánczosnő
a testük felső részével, a milyen messze csak lehetett, olyan tágan
elálltak egymástól, ellenben a lábaikat egymásnak feszíték. Akkor
aztán a test felső része egyszerre nagyot lódult; azt mind a
kettőnek egy tempóra kellett tenni, a repülni indult testnek
kénytelen volt a láb gyorsan utána szaladni. A tánczoló pár,
<span class="pagenum"><a name="Page_5" id="Page_5">-5-</a></span>
mint a tenger hátán himbáló sajka, föl- és leemelkedett és
sülyedezett, s mentől gyorsabban perdült, annál messzebbre tartotta
magát egymástól a két hátraszegett fej. Az volt a villitáncz!</p>
<p>A mester folyvást kisért bennünket a körben és nem szünt meg
biztatásaival lelkesíteni.</p>
<p>– Tres bien, monsieur Maurice. Ça va ausgezeiknet! Alten sie
brav la demoiselle. Nix auf die Füsse schauen. Regardez aux yeux.
Das ist riktig. Embrassieren ist besser, als embarrassiren! Pouah!
Da liegst shon alle beide!</p>
<p>De hát azért sem «liegst!» Én láttam előre az elkerülhetetlen
bukást, s hogy a tánczosnémat megmentsem, saját magamat vetettem
oda áldozatul, a térdemre esve: neki még a könyöke sem érte a
parquettet. A térdemért nem lett volna kár; hanem a pantallóm
kiszakadt a térd fölött. Semmivé voltam téve. Nagyobb csapás ennél
nem érheti az embert.</p>
<p>Erzsike nevetett az én kétségbeesett állapotomon. Aztán
megkönyörült rajtam.</p>
<p>– Várjon csak, majd én összetűzöm gombostűvel.</p>
<p>Azzal kirántott valahonnan a ruhája fodrai közül egy gombostűt,
s leguggolva elém, nagy hirtelen összetűzte vele a vadgalambszin
pantallómon támadt félbeszakítást. A nagy gyorsaságban az elevenig
találta szúrni a veszedelmes kisegítő szert.</p>
<p>– Nem szúrtam meg? kérdezé, felnézve rám igaz jó szivét eláruló
nagy szemeivel.</p>
<p>– Nem! mondám. Éreztem is én azt a tűszurást akkor!</p>
<p>Azzal tánczoltunk tovább. Én csodamódon kitettem magamért. Egy
gombostűvel a térdemben, a másikkal ki tudja hol? háromszor
körülkeringtem Erzsikével a táncztermet; mikor visszavittem a garde
des damesjaihoz, úgy tetszett, mintha harminczhárom mama, nagynéne
és társalkodónő forogna körülöttem. <span class="pagenum"><a name=
"Page_6" id="Page_6">-6-</a></span></p>
<h2>II. FEJEZET.</h2>
<p class="center">AZ ÉN ELSŐ KITÜNTETÉSEM. – AZ ELSŐ SÉRELEM. – A
DAMENWALZER. – A FÉLELMES FENEVAD. – A MEGIGAZÍTOTT CSOKOR. – A
MÁSODIK TŰSZÚRÁS.</p>
<p>És én valóban nagy hálával tartozom monsieur Galifardnak. Neki
köszönhetem a legelső kitüntetést, mely az életben ért. Ez volt
azon örökké feledhetetlen eset, a midőn pályatársaim, a kecskeméti
jogakadémia reményteljes tagjai, az általuk rendezett jogászbálra
engemet választottak meg egyhangulag «előtánczosnak.»</p>
<p>Ma is büszke vagyok ez elismerésre, hát még akkor!</p>
<p>Nyomban következett rá egy másik megtiszteltetés: ugyanazon
évben a magyar tudományos akadémia, a Teleki pályázaton versenyzett
szomorújátékomat dicsérettel említé fel, sőt két biráló: Vörösmarty
és Bajza a pályadíjra tartá érdemesnek. A darab czíme volt: «A
zsidó fiu.» Nem valami gyufát áruló suhancz, hanem Fortunátus Imre,
II. Lajos király alatt magyar pénzügyminiszter, a kit az ország
rendei máglyára ítéltek.</p>
<p>E szerint, midőn három évi távollét után szülővárosomba
visszakerültem, már bizonyos «renommée» járt előttem.</p>
<p>Hogy minek tértem vissza, annak is helyes oka volt. Az én
időmben is négy évből állt a jogászati kursus. A harmadik év volt a
«patvaria», a negyedik a «jurateria». A patvariát rendes ember a
saját megyéjében töltötte, a jurateriát Budapesten.</p>
<p>Még egy eldicsekedni valóm van. Üres óráimban arczképeket
festettem. Olajminiatüröket. Az ó-szőnyi tiszttartót, a nélkül,
hogy előttem ült volna, úgy eltaláltam, hogy mindenki ráismert; de
még annál is nagyobb sensatiót <span class="pagenum"><a name=
"Page_7" id="Page_7">-7-</a></span> gerjesztett a főfiskálisnénak
az arczképe, a kit a legszebb asszonynak tartottak a városban.</p>
<p>És még is az történt, hogy mikor a következő farsangon a főispán
bált adott a megyeházán, (még akkor olyan főispánok voltak) hát
abba nem engem szólítottak föl «előtánczosnak.»</p>
<p>Háládatlan haza!</p>
<p>És aztán ki volt, a ki miatt engem ez a keserű mellőztetés ért?
Egy stuczer, egy arszlán, nem a városunkból való: valami Bagotay
Muki. Csak annyit tudott felőle a világ, hogy Párisban is kinn
járt, s igen «jó partie.»</p>
<p>Boszuból elhatároztam, hogy nem fogok tánczolni a főispáni
bálon; bár a meghívót én is megkaptam.</p>
<p>Nevelte az elbúsúlásomat az a körülmény is, hogy az
előtánczosnak hivatalosan designált tánczosnőjéül, épen Erzsikét
nevezte meg a közhir.</p>
<p>No, de utól is érte őket a Nemesis!</p>
<p>Erzsike azon a bálon à l’anglaise frizurát viselt, a mi
határozottan nem illett az arczához. Előre örültem annak a
balesetnek, a mikor ezekkel a szerteszét repkedő fürtökkel
egyik-másik tánczosnak a frakkgombjába bele fog akadni.</p>
<p>A Bagotay Muki felől pedig, a mint legelőször megláttuk, mind
nekem, mind az ifju barátaimnak az az általános véleményünk támadt,
hogy ilyen szépnek lenni már valóságos impertinentia. Ilyen
tökéletes férfialakot csak egy regényirónak van joga megteremteni;
de a valóságban az nem létezhetik. Én azzal vigasztaltam magamat,
hogy az ilyen szép fej ostoba. Még akkor nem tudtam, hogy az
ostobaság épen a haut gout. Az arany pengése rekedt hang.</p>
<p>Még akkor nagyon tapasztalatlan ifjoncz voltam. Az arczomon még
semmi szőr nem volt, dohányozni nem tudtam, bort nem ittam volna
egy világért, s asszonyt még csak a szemeimmel láttam.</p>
<p>No, de utolérte őket a Nemesis! <span class="pagenum"><a name=
"Page_8" id="Page_8">-8-</a></span></p>
<p>A tánczrend walzerrel kezdődött. – Ha engem decretáltak volna
előtánczosnak, hát a «körmagyarral» kezdtem volna. Hja, a
körmagyar! Az a valami! Azt nem elég eljárni, ahhoz lelkesülés
kell; – vagy nyolcz pár járhatja, vagy tizenhat. S mind a
harminczkettőnek össze kell tanulva lenni színpadi pontossággal. Az
nem olyan könnyü feladat. Hanem hát Bagotay Muki a walzert
protegálja. (A «pecsovics»!)</p>
<p>No, de van Nemesis!</p>
<p>Hát az történt, hogy rendes bevett szokás szerint a zenekar
minden táncz előtt a következő számból tiz-tizenkét tactust
eljátszik, s aztán öt perczig abba hagyja. Ez arra való, hogy a
közönség tudja meg, mi következik? polka, quadrill vagy walzer.</p>
<p>Ezt a Bagotay Muki nem tudta (ugyan mit tud hát?) s a mint a
jelző zene megszólalt, ölre kapta a tánczosnőjét, s elindult vele
keringeni, a míg egyszer aztán a zene abba maradt s ők ott találták
magukat a terem tulsó végén, a szárazon: elfogyott a lábuk alól a
nóta. Aztán úgy kellett nekik szégyenszemre visszagázolni, a honnan
elindultak, a bálanya tribune-jéig. Erzsike úgy pörölt, Muki úgy
szabadkozott; a ki látta őket, azt hihette, hogy félesztendős
házasok.</p>
<p>Úgy kell nekik!</p>
<p>Nem is néztem aztán, hogy tánczolnak; leültem egy szögletbe s a
meghívó jegyemnek a hátlapjára carricaturákat rajzoltam. Majd
bementem a buffetbe mandulatejet inni, magam körül gyüjtöttem még
három-négy életunott, blazirt fiatal embert, s azokkal együtt
vitatkoztam a «védegylet» czélszerüsége fölött. Tessék nálunk
nélkül mulatni odabenn a fényes uraságoknak.</p>
<p>Egyszer csak a vállamra üt valaki legyezővel; de már akkor a
hangjáról is ráismertem: Erzsike volt.</p>
<p>– Magának nem elég, hogy maga elszökik a teremből, hanem még a
többi tánczosokat is visszatartja. Jőjjön hamar! Damenwalzer van!
<span class="pagenum"><a name="Page_9" id=
"Page_9">-9-</a></span></p>
<p>A hölgykeringő privilegiuma előtt kénytelen voltam capitulálni.
Az obligat tourt megtéve a felhívó tánczosnővel, visszavezettem
Erzsikét a mamájához, megköszönve a felejthetetlen kitüntetést.
Neki rögtön menni kellett, az előtánczos vezényszava hangzott,
«cotillon.» A párok repültek villisebességgel. A mama pedig ott
marasztott. Egy üres szék volt mellette.</p>
<p>– Ön egészen elhanyagolja a régi ismerőseit, mondá nehéz
lélekzéssel. (Kövér volt és asthmában szenvedett.) Felénk sem jön,
a mióta olyan híres emberré lett.</p>
<p>Híres ember! vajjon ő is tudná már, hogy a szomorújátékomat
megdicsérte az akadémia? – Nem! Nem! A másik hírem jutott el hozzá.
A piktori sikereim.</p>
<p>– Láttuk azt a gyönyörű arczképet, a mit festett. Igazán olyan
volt a Müllerné – ezelőtt tizenhat esztendővel. Miért nem festette
ön le inkább a leányát, az sokkal szebb? Ön nem szeret leányokat
festeni, fél, hogy elveszti velük a játszmát, ugy-e?</p>
<p>(Az úrhölgynek különös kifejezései voltak.)</p>
<p>Erre már csakugyan lehetetlen volt mást mondanom, mint hogy igen
is nem félek, s ha megengedi, nagy örömömet fogom benne találni, ha
Erzsi kisasszonyt lefesthetem.</p>
<p>Kegyes volt beleegyezését adni hozzá.</p>
<p>Csak azt kellett megállapítani, hogy mikor? Rögtön nem lehet,
mert bál utáni napokon a hölgyek rosszul néznek ki; azután megint
új tánczestélyre készülnek, el vannak foglalva; vasárnap templomba
kell menni. Végre kikalkuláltunk egy tehermentes napot, a melyen
Erzsike nekem ülni fog.</p>
<p>Még az a kérdés is megvitatás alá került, hogy vajjon
elefántcsont lapra fessem-e az arczképet aquarellben, vagy vászonra
olajban? «Az elefántcsont azért jobb, ajánlám, hogy az ember
letörölheti róla egy vizes szivacscsal az aquarell képet, a mikor
akarja.»</p>
<p>Az úrnő elérté az öngúnyt s kegyes volt azt neutralizálni ez
ellentmondással: <span class="pagenum"><a name="Page_10" id=
"Page_10">-10-</a></span></p>
<p>– Tehát inkább olajban, mert mi azt akarjuk, hogy az a kép
örökké megmaradjon.</p>
<p>Fölöttébb le voltam kötelezve.</p>
<p>Ez alatt vége lett a cotillonnak; Erzsike visszatért a
mamájához; a társalgónő is helyére került: ő rá várt az általam
bitorlott szék; én azt jogos tulajdonosnőjének átengedve, búcsuzni
akartam; de az úrnő még feladatának tartotta engemet bemutatni a
mai nap uralkodó planetájának, Bagotay Mukinak, ki tánczosnőjét
hazakezelte. S egyuttal művészi minőségem megismertetése után
közhírré tette, hogy e napokban le fogom arczképezni a leányát, még
pedig olajfestékkel; a mire Bagotay Muki rögtön kész volt a
bókjával.</p>
<p>– Ha én festeném le nagysádat: én a szivem vérével festeném.</p>
<p>A mire Erzsike azt felelé nevetve:</p>
<p>– Akkor én csupa veres lennék.</p>
<p>– Kérem! Nekem kék vérem van!</p>
<p>Óh, hogy szerettem volna a peniczilusomat az oldalába bökni:
hadd lám: indigo jön-e hát ki belőle? (Az anyja bárónő volt: attól
volt olyan kékhetnémje.)</p>
<p>A kitűzött nap délutánján megjelentem Erzsikéék házánál. A
festékes ládámat és a vásznat előre elküldtem a cselédünktől.</p>
<p>Nem találtam semmi szolgálattevő lelket, se a corridoron, se az
előszobában. Kénytelen voltam ott állni és várni, míg valaki
előkerül, a ki bejelentsen.</p>
<p>Ez alatt azonban óvhatlanul meg kellett hallanom, a mit a
közvetlen szomszéd szobában beszélnek.</p>
<p>– Maga semmirekellő gazember! – Gyalázatos szemtelen!</p>
<p>Az úrnő hangját ismertem fel.</p>
<p>Arra egy protestáló rikácsolás felelt.</p>
<p>– Hol van egy bot? Kiáltá az asszonyság.</p>
<p>S ugyanazon rikácsoló hang válaszolt:</p>
<p>– Madame, vous êtes une friponne! <span class="pagenum"><a name=
"Page_11" id="Page_11">-11-</a></span></p>
<p>Szép conversatio. – Ugyan roszkor jöttem ide.</p>
<p>Ezenben kinyilt az ajtó, s kijött rajta az inas, az egyik
kezével a másikat tapogatva. Fájt neki.</p>
<p>Én hüledezve kérdezém.</p>
<p>– Önt ütötték meg?</p>
<p>A mire az boszusan felelt:</p>
<p>– Engem megharaptak.</p>
<p>Hogy az inast megharapták!</p>
<p>– Tessék hát besétálni a tens úrnak. Várják.</p>
<p>A mint aztán beléptem, egyszerre világos lett előttem a
rejtélyes állapot. A kinek a nagyságos asszony azokat a
becsületbevágó megszólításokat osztogatja, s a ki oly becsmérlő
válaszokat felesel vissza: – egy szürke papagály, a ki épen most
harapta meg az inasnak a kezefejét, s e kihágásért megfenyítésben
részesül.</p>
<p>Az egész társaság lázas emotióban volt tartva. Nagy frequentia
volt jelen: hölgyek és urak; az utóbbiak között egyszerre szemet
szúrt nálam Bagotay Muki. De főszemély volt a papagáj. Ez a szürke
libériás, veres farkú, nagy orrú szörnyeteg ott állt a kávés asztal
közepén, fenyegető positióban. Valahogy kinyitotta a rézkalitkája
ajtaját s egyszerre csak ott termett a kávézó-társaság közepett, a
terített asztalon. «Jaj, csak a fejemre ne repüljön!» sikongatott
egy éltes asszonyság, az oldal hajcsigáit takarva a két kezével.
Senki sem mert támadólag fellépni. Az inast, ki el akarta a
szökevényt fogni, már harczképtelenné tette a szárnyas lázadó. A
szobaleány azt nyilvánítá, hogy hozzá nem nyúl, ha azt a házat neki
adják is. A házi asszony egy kurta spanyolnáddal ütögetett feléje,
becsületsértő czímeket osztogatva; de a harczias kegyencz mindig
elkapta a spanyolnád végét erős csőrével s alig adta vissza;
ellenben a szidalmakat visszaadta kamatostól.</p>
<p>Mikor én velem is megszaporodott a társaság, alig vettek észre.
Az úrnő arra a szavamra, hogy «csókolom a kezét, nagysám,» azt
mondta, hogy «infamer Halunk». <span class="pagenum"><a name=
"Page_12" id="Page_12">-12-</a></span> De hozzá tette: «no nem
magának mondtam». – «Selber áner!» kiáltotta vissza a hős
madár.</p>
<p>– No rhytmuscsináló uram, erre találjon cadentiát! apostrophált,
egyenesen engemet értve, Bagotay Muki.</p>
<p>Még rhytmuscsináló!</p>
<p>– Oda ne menjen! – kiáltott Erzsike, – mert a maga kezét is
megharapja, aztán majd nem tud festeni.</p>
<p>Az kellett még, hogy ijesztgessenek. Azért is odamentem a
madárhoz. Hátha maga lett volna az orosz kétfejü sas!</p>
<p>Divinatio volt talán, hogy eltaláltam, mit kell az ilyen
embernyelvü állatnak mondani?</p>
<p>– Add ide a fejedet!</p>
<p>S erre a szóra a félelmes lidércz egyszerre lehajtotta a fejét,
úgy, hogy a görbe orrára támaszkodott; én aztán a mutató újjammal
megvakargattam a fejét, a mi annyira tetszett neki, hogy a
szárnyaival repesett.</p>
<p>Akkor aztán ezt a második mondást koczkáztattam:</p>
<p>– Add ide a lábadat!</p>
<p>És akkor, közbámulatra, felemelé a kajdács azt a furcsa három
ujju lábát s a mutató ujjam körül fonta a karmait, azután a másik
lábával is átfogta az ujjamat s engedte magát az asztalról
felemeltetni. – Még ez nem volt elég. A mint a kezemen tartottam,
mint a lovagkori vadászok a sólymot, az orrát a kezem fejére
nyugtatva, elkezdett csókokat osztani. De úgy végig csinálta az a
csókolásnak mindenféle változatait, hogy az valóságos botrány volt.
A hölgyek nevettek. Kitől tanulhatta? «Még a boldogúlt férjem
életében jutottam hozzá.» Magyarázá a háziasszony.</p>
<p>Végre a meghódított sphinx bizalmasan közlé velem, hogy őt kinek
hívják: «Kokócska! Kedves Kókócska!»</p>
<p>Én aztán az ujjamra szedett Kokócskát hazavittem a kaliczkájába
s rátettem a függő karikájára, melyet ő el is fogadott, az orrával
lépvén előre. Valóságos három lábu állat. S onnan egy mély bókot
csinálva felém, naiv hangnyomattal hallatá ez üdvözlést:
«alászolgája!» <span class="pagenum"><a name="Page_13" id=
"Page_13">-13-</a></span></p>
<p>– No ez valóságos csoda! – hálálkodék a nagyságos mama; – önnek
igazán állatszelidítőnek kellene lenni.</p>
<p>– Az leszek.</p>
<p>– Hogyan? Miféle állatokat akar szelidíteni?</p>
<p>– Embereket.</p>
<p>Ezt nem értette senki.</p>
<p>– No, poéta uram, ez a ballada sikerült! – tréfálkozék Bagotay
Muki. – Majd meglássuk, a pictura is úgy fog-e szuperálni?</p>
<p>– Hogyan akarja ön azt meglátni?</p>
<p>– Hát így ni. – S azzal felcsiptette a szemüvegét az orrára.</p>
<p>– Csalatkozik, ha azt hiszi. Mikor én arczképet festek, akkor
nem szabad senkinek a szobában lenni, csak nekünk kettőnknek.</p>
<p>Az egész társaság el volt ámulva. Mindenki azt hitte, hogy itt
most nyilvános productio lesz; azért csődültek össze, hogy
meglássák, hogyan, mi módon lesz az embernek szeme, szája, füle?
Egy nagy kerek asztal volt a számomra elkészítve, hogy jó sokan
körül könyökölhessék s aztán dirigálhassanak, hogy ezt a szemet egy
kicsit feljebb, azt a hunczutkát alább! Ide egy kis pirosat még!
Amoda több fehéret!</p>
<p>Én azonban categorice kinyilatkoztattam, hogy sokaság előtt nem
festek; ez a festői regula. Mikor arczképeznek, nincs másnak helye
az atelierben, mint a festőnek és a modellnek. Ezt Barabás is így
csinálja.</p>
<p>Imponált a magamtartása a társaságnak. Csak szép dolog az, mikor
az ember tud valamit! Bele kellett nyugodniok, hogy Erzsike én
velem egyedül üljön egy mellékszobácskában, a melynek csak egy
ablaka van. Még annak az ablaknak az alsó részét is el kellett
takarni spanyolfallal, a világhatás végett. És senkinek, a míg az
ülés tart, bennünket háborgatni nem szabad.</p>
<p>Az első ülés nem tartott sokáig. Olajfestménynél elébb alá kell
festeni a képet; szennyes, közönyös színekkel; <span class=
"pagenum"><a name="Page_14" id="Page_14">-14-</a></span>
primfestésnek még én nem hallottam hírét. Ilyenkor az arczkép még
nem megnézni való. Valósággal csunya. Annál rosszabb, ha a
hasonlatosság megvan. Nem is engedtem azt senkinek megtekinteni;
még Erzsikének sem. A megkezdett képet elzártam a festékládámba;
miniatur mű volt. Ezuttal elég volt, ha a beállítás sikerült; az
alak féloldalvást, az arcz pedig egészen szemközt; az árnyékok
felrakva, a háttér hozzávetőleg megkisértve; a ruházatnak az
alapszíne kipuhatolva. Mindenki tudni fogja, hogy ez a
legnehezebb.</p>
<p>A társaság nagyon meg volt csalatkozva a várakozásában, a mikor
megtudta, hogy semmi megmutatni valóm nincs. Mindenki azt várta,
hogy legalább a szemét, vagy a száját csak elkészíthettem másfél
óra alatt. – Gondolták magukban, hogy nem is lesz abból semmi.</p>
<p>– No, de csak szép lesz az Erzsike ebben a ruhában? – kérdezé a
mama.</p>
<p>Bamba képet kelle csinálnom erre a kérdésre. Hát tudom én, hogy
szép ruhája van-e az Erzsikének? Azt tudom, hogy kell hozzá
«krapp», meg «angol lakk», «nápolyi sárga» és «velenczei fehér» és
nagyon kevés «égetett okker».</p>
<p>– Hallja! Ez nagyon unalmas mulatság volt, – mondá Erzsike. –
Egy kicsit errébb az arczát! – Ne olyan komolyan! – Ne olyan
nevetősen! – Ne üljön olyan egyenesen. – Emelje fel a mutató ujját.
– Ne mozogjon annyit! – Aztán mennyi medveczukrot felfestett a
képemre: azt hiszem, czigányleány leszek.</p>
<p>Én aztán megbiztattam, hogy az csak alapfestés volt; majd holnap
vigabban fog menni a munka.</p>
<p>Másnap megint ott voltam, jókor ebéd után. Délelőtt dolgom volt
a princzipálisomnál a patvarián. Az ember délelőtt jogtudós volt;
délután művész, költő és declamator.</p>
<p>Ezuttal nem volt már semmi társaság a háznál. A mama, a
nagynéne, a társalkodónő voltak egyedül otthon. A kép <span class=
"pagenum"><a name="Page_15" id="Page_15">-15-</a></span> szépen
haladt előre. Most már meg volt engedve a családtagoknak, hogy
egyesével bejöhetnek, időnként megtekinteni a képet.</p>
<p>Most már aztán apróra tanulmányoztam az arczát. – Érdekes «fej».
Csaknem szivalaku arcz, alul keskeny állban végződő, mely egy
gödröcske által finomul kétfelé van osztva. A csigára emlékeztető
ajkak, csattanó piros zománczczal; kissé fölfelé álló orr,
nyughatatlan czímpákkal; gömbölyü, rózsapiros orczák, egy-egy
szeplőcskével, melyeket én «fekete csillagoknak a hajnalodó égen»
kereszteltem. Sűrű, tömött, gesztenyeszín haja magától langos volt
s aranyzománczba játszott, phydiasi Venus-ideálként keskenyítve a
legsimább homlokot s ingerkedő hunczutkákat nyújtva ki a kék eres
halántékokra. (Nekem ezt ilyen részletesen kell tudnom, mert hiszen
minden az ecsetem szálain ment keresztül.) – – Hanem aztán, a mi
ecsettel visszaadhatatlan: az a csodálatos szempár! Az engem
egészen kétségbeejtett. Azt hiszem, hogy ha valóságos művész lettem
volna, nem jámbor dilettans, még akkor sem birtam volna ennek a
titkát kibuvárkodni. Mikor már azt hittem, hogy hiven visszaadtam,
egyet villant a szeme s kárbaveszett az egész munkám. – Utoljára
megállapodtam mégis egy ábrándos kifejezésben, a mi nekem legjobban
megtetszett. A három felügyelő családtag ugyan azt mondta, hogy ők
ilyen kifejezést sohasem láttak az Erzsike arczán, hanem azért
egyhangú volt az elismerésük, hogy az a megszólalásig el van
találva.</p>
<p>A fej tehát készen volt, már most következik a ruha. Ez holnapra
marad.</p>
<p>Ezen a napon préférence-parthie volt a várban, a tábornoknénál.
Erzsike mamája szenvedélyes préférence-játszó volt. Naponként
változott a színhely. Ő maga tehát nem volt otthon. Az unokahúg is
vele ment. Annak meg más parthieja volt a fortificatio területén.
Leányőrzőnek csak a nagynéne maradt a háznál. Az meg délután
elszokott szunnyadni, vagy patience-t játszott. <span class=
"pagenum"><a name="Page_16" id="Page_16">-16-</a></span></p>
<p>Nem tudom, ki ügyelt fel ez alkalommal az Erzsike
öltöztetésénél? Talán senki sem.</p>
<p>Az a kivágott, halvány rózsaszín ruhaderék egyéb napokon is elég
érvényre juttatá a bájos idomokat, de ezen a napon a szokottnál is
bizodalmasabb volt; nekem úgy tetszett, mintha az a tüll anglais
fodor nagyon le volna csúszva a válláról – és azon is alól.</p>
<p>Soha a teremtő kezének szebb remekét nem lehetett látni ennél a
büste-nél. S egy festőnek joga, sőt kötelessége, nem csak látni, de
nézni. Kárhozatos privilegium! Nekem reszketett a kezem, azt
gondoltam, a hideg lel. Pedig az üstököm izzadt. – Megjegyzem, hogy
azon időkben a fiatal leányok nem viseltek vállfűzőt; ezt
tánczközben, közvetlen érintés útján tapasztaltuk.</p>
<p>És ő látszott észrevenni a hevülésemet. A szemeiben csalfa láng
lobogott; épen nem hasonlított a tegnapi képéhez. Csúfolódni
látszott.</p>
<p>Én aztán (ezt nevezem igazán «corriger la fortune») azt tettem,
hogy azt az áruló fodrot a képen helyreigazítottam: úgy, a hogy
kellett volna neki lenni.</p>
<p>Azzal az üléssel teljesen elkészült az arczkép, a ruha is meg
lett festve. Én szépen megköszöntem az önfeláldozását s mondám
neki, hogy már most megnézheti a képét: készen van.</p>
<p>A leány felállt a karszékből s odajött a hátam mögé.</p>
<p>Megnézte a képet s a szemembe kaczagott.</p>
<p>– Ön helyreigazította a ruhám fodrát?</p>
<p>– Észrevette kegyed?</p>
<p>– Nem szeretett valamit látni?</p>
<p>– Nem akarom, hogy más is lássa.</p>
<p>– No lám, én napok óta elnéztem önt, a mint itt babrál s
folyvást látok önön valamit, a mi rút, a mi nekem nem tetszik.</p>
<p>– Ez úgy hiszem, nem nagy megfigyelésbe kerül.</p>
<p>– Csak egy kis pont az egész: mint egy lencseszem.</p>
<p>– Mi lehet az? <span class="pagenum"><a name="Page_17" id=
"Page_17">-17-</a></span></p>
<p>– Az a szemölcs ott a jobb kezén.</p>
<p>A jobb kezemnek a csuklóján, épen a hüvelyk alatt, volt egy
csakugyan dísztelen kinövés, a mit irás és festés közben
mindenkinek meg kellett látni.</p>
<p>– Nem vágathatom le, mert épen az ütér fölött van. Mutattam egy
orvosnak: azt mondta, veszélylyel jár az operatio.</p>
<p>– Mit ért ahoz az orvos? Adja ide, én elvesztem onnan. Semmi
baja sem lesz utána. – Én a nevelőben tanultam azt a
leánytársnéimtól. Mindjárt elvesztem én!</p>
<p>– Ráolvasással?</p>
<p>– Oh nem. Fájni fog erősen. De hát ha egy leány kiállhatja.</p>
<p>Ráálltam.</p>
<p>Azzal ő gyertyát gyújtott, azt letette mellém az asztalra.
Azután egy gombostűt kerített elő valahonnan. (Már megint
gombostű!) Azt fogta, keresztül szúrta a szemölcsöm alatt tőben.
Azután felemelte a kezemet s a gombostű fejét a lángra tartotta,
míg az fehéren izzóvá lett.</p>
<p>És az alatt az a két csodálatos szem kerekre fel volt nyilva s
lefelé fordított szivárványaival nézett a szemembe. Így néznek a
dæmonok a pokolra került elkárhozottakra, mikor azokat
sütögetik.</p>
<p>– Fáj? sziszegé a fogai közül. Látszott, hogy gyönyörüsége telt
benne.</p>
<p>– A tűszúrás nem. (Hanem, hogy az a fodor még jobban lecsúszott,
az igen.)</p>
<p>– No már most elmehet vele.</p>
<p>… Két nap mulva leesett magától a kezemről a kiégetett szemölcs
s maradt a helyén egy lencsényi folt, mely ma is ott van; fehér
színével a kéz alapszínétől erősen elválva. S nekem mindennap kell
látnom azt a kis fehér foltot, a mikor a kezemet az irásra teszem s
mikor sokáig elnézem azt a pontot, úgy tetszik, mintha abból a kis
kerek jegyből az ő arczát látnám előtünni, a milyennek <span class=
"pagenum"><a name="Page_18" id="Page_18">-18-</a></span> akkor
láttam s aztán annak további változatait, egész a legutolsó,
álomriasztó képig.</p>
<p>Eddig titok volt mindez: másoknak a titka. Most már csak az
enyim. A többiek nyugosznak. Elmondhatom már.</p>
<h2>III. FEJEZET.</h2>
<p class="center">AZ ÉN MESTERSÉGEM ÉS AZ ÉN KUNYHÓM.</p>
<p>A festés alatt később lehetett már beszélgetni is. Sőt ez
szükséges is az arczképezett jellemének tanulmányozása végett; és
azért is, hogy az «ülő» ne érezze olyan nagyon kényszerhelyzetének
kellemetlen voltát.</p>
<p>– Olvasta már, Erzsi kisasszony, Petőfi költeményeit?</p>
<p>– Oh, a mi házunknál nem szokás olvasni.</p>
<p>– Miért nem?</p>
<p>– Azért, mert a ki mi hozzánk jár, egy sem hoz ide könyvet.</p>
<p>– Hát valami lapot nem járatnak?</p>
<p>– De igen: a «Journal des demoiselles»-t, hanem az nagyon
unalmas.</p>
<p>– Valami magyar lapot inkább. Talán a «Pesti Divatlap»-ot.</p>
<p>– Majd megmondom a mamának, hogy rendelje meg. Ön is irt bele
valamit?</p>
<p>– Igen.</p>
<p>– Mit?</p>
<p>– Egy mocsári szigetnek a leirását.</p>
<p>– Járt ön ott valaha, azon a mocsári szigeten?</p>
<p>– Nem. Csak úgy képzeletből irtam le.</p>
<p>– Mire való az?</p>
<p>– Az egy részlet a készülőben levő regényemből.</p>
<p>– Ah, ön regényt is ir? Minket mind bele fog irni?</p>
<p>– Dehogy! A regényirás nem abból áll, hogy az ember azt, a mit
maga körül látott és hallott, lemásolja.</p>
<p>– Szeretném tudni, hogy ön hogy kezd hozzá? <span class=
"pagenum"><a name="Page_19" id="Page_19">-19-</a></span></p>
<p>– Legelőször is kigondolom egy történetnek a végét.</p>
<p>– A végén kezdi?</p>
<p>– Igen. Azután megalkotom ennek a történetnek az alakjait. Akkor
ezeknek az alakoknak az egymáshoz való viszonyából kiokoskodom,
hogy minek kellett a közben lefolyni, a mig a történet
katastrophája bekövetkezett.</p>
<p>– E szerint abból semmi sem igaz?</p>
<p>– Azaz, hogy nem «való»; de igaznak kell lenni.</p>
<p>– Ezt nem értem. Aztán minek tölti ön azzal az időt, hogy
regényt ir? Meg fog az jelenni?</p>
<p>– Minden bizonynyal.</p>
<p>– Az igaz, önnek könnyü. Van egy gazdag nagynénje Ó-Gyallán, ha
ennek egy szót szól, hát kinyomatja a könyvét. Szokta tenni, ha
neki ajánlják?</p>
<p>– De én nem szólok a gazdag nagynénémnek.</p>
<p>– Hát maga fogja kinyomatni a munkáját Weinmüller Fáninál? No
hallja, ez nem jó gondolat. Én ismertem már egy irót, a ki a
könyvét maga adta ki, aztán faluról-falura járt vele, minden háznál
rádisputált a komposszesorokra egy példányt. Ez göröngyös
pálya.</p>
<p>– De az én regényem nem olyan lesz, a mit a szerző maga hord el
házról-házra, hanem a miért a kiadó fizetni fog tiszteletdíjt.</p>
<p>Ezért aztán a szemem közé nevetett.</p>
<p>Nevetnivaló is volt az, hogy valaki előálljon azzal a szóval,
hogy «én most irtam valamit, a miből egy szó sem igaz; de azért
követelem, hogy ezt elolvassák és fizessenek érte.»</p>
<p>– Azt gondolja, Erzsi kisasszony, hogy Petőfi költeményeit nem
díjazzák? A «Szerelem gyöngyei»-ért kétszáz forintot kapott.</p>
<p>– Mik azok a «Szerelem gyöngyei»?</p>
<p>– Gyönyörű költemények egy szép leányhoz.</p>
<p>– S megkapta azt a leányt?</p>
<p>– Bizony nem.</p>
<p>– No ez derék. Tehát valaki udvarol egy hölgynek, ezt
<span class="pagenum"><a name="Page_20" id=
"Page_20">-20-</a></span> versbe szedi, végül kosarat kap s akkor
előáll ezzel a kosárral, hogy töltsék meg huszasokkal.</p>
<p>Még az nap elküldtem neki Petőfi «Szerelem gyöngyei»-t és
«Czipruslomb»-jait.</p>
<p>Csak harmadnap folytattam a festést. Rögtön azon kezdtem, hogy
vette-e kezébe a «Szerelem gyöngyei»-t?</p>
<p>– Oh igen; virágokat szárítok benne.</p>
<p>– De a «Czipruslombok»-ba csak bele nézett?</p>
<p>– Nem szeretem az ilyen dolgokat; mindjárt elpityeredem rajta s
aztán vörös lesz az orrom.</p>
<p>Tovább aztán nem folytattam ezt a thémát.</p>
<p>Erzsi kisasszony ellenben sietett megédesíteni az okozott
elfanyalítást azzal a kellemes hírrel, hogy az én ajánlatom folytán
a mama csakugyan prænumeráltatott a «Pesti Divatlap»-ra, még pedig
egész félévre.</p>
<p>Még ott voltam, a mikor a posta elhozta a megrendelt lapot.
Akkor minden lapot borítékba zárva kellett szétküldeni a postán. A
levélbélyeg még nem volt feltalálva: a posta maga lehúzta előre az
előfizetési díjból a maga illetményét.</p>
<p>Minthogy az előfizetés elkésve küldetett, tehát egyszerre négy
heti szám volt a borítékba téve.</p>
<p>Az ünnepélyes felbontás után a család összes hölgyei,
természetesen mind azt vették szemle alá, hogy vannak-e a lapban
képek? Különösen divatképek? Hisz azért «Divatlap!» Egy divatkép
csakugyan volt. A derék, hazafias érzelmű Vahot Imre, vas
következetességgel törekedett a divatot nemzetiessé tenni. «No, a
ki azt felvenné, pénzért mutogathatná magát!» Ez volt rá a hölgyek
egyhangú véleménye.</p>
<p>A második számnak a képmelléklete volt Egressy Gábor, mint III.
Richárd az álomjelenetben, kisértetektől körülvéve: Kiss Bálint
hazánkfiától.</p>
<p>A nagyságos asszony azt kérdezte tőlem, hogy merre van ennek a
képnek fejtől, merre lábtól? Magam sem tudtam elképzelni, hogy
került III. Richardnak a feje a térde közé? <span class=
"pagenum"><a name="Page_21" id="Page_21">-21-</a></span></p>
<p>A harmadik szám mellékletével már meg voltak elégedve. Ez volt
Laborfalvy Róza, mint Gertrud királyné, Barabástól. Művészi becsű
rajz. Ez már érdekelte a hölgytársaságot.</p>
<p>– Azt mondják, hogy olyan csodaszép szemei vannak, a minőkhöz
hasonló nincsen, mondá Erzsi kisasszony.</p>
<p>Erre logikai következetesség lett volna részemről azonnal egy
hizelgő bókkal ellenvéleményt mondani: de egyszerre, mintha rögtön
valami megszorította volna a torkomat, hogy ki ne jöjjön rajta az
udvariasság szava. «Még soha sem láttam» felelém.</p>
<p>A negyedik számból végre egy fiatal, nyulánk, borzasfejű alak
kőnyomatú képe került elő, mely alá e név volt irva: «Petőfi
Sándor». Barabás legjobb rajza. Ez az egyetlen igazi hű arczképe a
halhatatlannak. Ilyennek ismerték őt mindazok, a kik vele együtt
éltek; ez a távolba néző szem, ez a jóslatra nyiló száj; két keze
hátratéve, mintha rejtegetne bennük valamit. Ez a képe azt látszik
mondani: «én leszek Petőfi», a többi képei már mind azt mondják:
«én vagyok Petőfi».</p>
<p>Ennek a képnek nagy hatása volt a hölgyek véleményére. Egy
kőnyomatú arczkép megjelenése hirlap mellett, abban a korszakban
nagy esemény volt. Akkoriban még nem voltak jótékony
krajczár-lapok, a miknek czímlapján megjelenhetésre elég jog, ha
valaki egy vén asszonyt fejbe üt baltával; ez idő szerint még csak
a nagyon nevezetes hazafiak részesültek e dicsőségben, a
photographia sem volt még feltalálva s alig emlékezem rá, hogy
egyéb arczképet láttunk volna berámázva, mint Wesselényi Miklósét,
Balogh Jánossal karöltve. A 836-iki országgyülés követeinek a képei
ugyan szintén megjelentek egy közös lapon, de az nagy ritkaság
volt. Mind valamennyi arczélben: mind valamennyi hasonlított
egymáshoz.</p>
<p>Tehát ez valódi sensatiót keltő esemény volt, hogy Petőfi
arczképe megjelent a «Divatlap» mellett. Akkor ez <span class=
"pagenum"><a name="Page_22" id="Page_22">-22-</a></span> mégis
több, mint egy országkerülő! Hisz ez nevezetes férfiu!</p>
<p>Ekkor aztán a társalkodónő vállalkozott rá, hogy mégis elolvassa
majd az általam odaküldött verses könyveket.</p>
<p>Erzsike azonban arra volt kiváncsi, hogy mit találhatna tőlem a
lap szépirodalmi részében. Csakugyan ráakadt. A regényemből kiadott
mutatványnak ez volt a czíme: «Az ingovány oáza».</p>
<p>– No ezt mindjárt el fogom olvasni.</p>
<p>Időt engedtem neki rá, csak napok mulva látogattam meg újra.</p>
<p>De bizony elolvasta. Azzal fogadott:</p>
<p>– Most már kiváncsi vagyok rá, hogy mi volt ennek a történetnek
az eleje s mi lesz a vége? Ön már tudja?</p>
<p>– Hogy az… angyalba ne tudnám!</p>
<p>– Csak a czimét nem értem. Hol van itt az «oiseau?»</p>
<p>Én aztán megmagyaráztam neki, hogy az «oáz» nem valami repülő
állat; hanem egy sivatagba rejtőzött virány.</p>
<p>– Hát mért nem irja ön, hogy «sziget»?</p>
<p>Ebben ugyan igaza van.</p>
<p>– Apropos «sziget». Önt sokszor látom a szigeti filagoriánk
verandájáról, a kertünk előtt végig sétálni; de még csak felénk sem
néz; pedig elég nagy lármával vagyunk.</p>
<p>– Az meglehet. Olyankor nagyon el vagyok merülve.</p>
<p>– Mibe merülve?</p>
<p>– A regényemen dolgozom.</p>
<p>– Dolgozik? Járva?</p>
<p>– Úgy szoktam. Előbb a fejemben kidolgozom az egész jelenetet a
legapróbb részletekig: s mikor leülök azt leirni, az már csak
gépies betűvetés.</p>
<p>– E szerint, mikor ön azon a hosszú sétányon végig vágtat sebes
léptekkel, olyankor sem lát, sem hall?</p>
<p>– De igen: látok füvet, fát, virágot, gombát, fatörzset,
szederindával befutott nádkunyhót. Azokhoz hozzákötöm <span class=
"pagenum"><a name="Page_23" id="Page_23">-23-</a></span> a
gondolataimat, mint a pókfonalat; hallok is sárgarigó füttyöt,
czinegecsevegést, távol hajókról jövő tülkölést, szúnyograj
zümmögését; az nekem mind sug, mesél valamit, a döngő darázs
kölcsön adja a szárnyát a képzeletemnek; hanem ha egy emberarczczal
találkozom, az kiver a gondolataimból s egy «servus» szó szétfujja
az egész fata morganámat; a míg azután újra vissza nem fordulok s a
feltalált nádkunyhóról, fatörzsről, bércsevirágról össze nem szedem
a hozzá kötött pókfonalaimat s a magány lakóinak ismerős hangjai
újra elém nem idézik az elfutott eszméket: akkor aztán beveszem
magamat a mi kertünk kis fakunyhójába s ott senkitől nem
háborgatva, leirom azt a képet, a mi a lelkem előtt áll.</p>
<p>És Erzsike, várakozásom ellenére, nem nevetett ki ezért az
elucubratioért. Sőt inkább nagyon elkomolyodott. Hasonlított a
szemei kifejezése ahoz, a mit az arczképen eltaláltam.</p>
<p>– És ez önnek gyönyörűséget okoz? suttogá. Olyanforma, mintha az
ember álmodnék, aztán ráparancsolhatna, hogy szépet álmodjék.</p>
<p>«Bagotay Muki úr!» jelenté az inas.</p>
<p>Én aztán vettem a kalapomat. Ki nem állhattam ezt az embert. Ez
már mindent élvezett, a miről nekem még csak a képzeletem
mesélt.</p>
<p>… Most már megvallhatom őszintén. Én nagyon szerettem magamat.
Most már elmondhatom: nincs vetélytársam. Úgy szerettem mindig az
egyedüllétet. Úgy eltudtam beszélgetni mindig magam magammal.
Kerestük egymást. Mindig volt mit beszélnünk egymással. Hitet,
reményt, bizodalmat kölcsönöztünk egymásnak. Az Én az Énnek. Néha
meg is hasonlottunk egymással. Valami elhibázott dolog. Mindig én
voltam a hibás: ez a húsból, csontból álló Én; ez az éhező,
élvhajhász, hiu, önhitt Én; az a másik volt az igazságban.
Kibékített magammal. Az volt a tanácsadóm, a mulattatóm, a
szükségben megsegítőm; az itélő birám! <span class=
"pagenum"><a name="Page_24" id="Page_24">-24-</a></span></p>
<p>Az a kis fakunyhó ott a dunaszigeti gyümölcsöskertben, (nem
tudom, meg van-e még?) az volt az én legdrágább palotám, a miben
valaha tanyáztam. Ott irtam meg az első regényemet.</p>
<p>Biz ahhoz sok kritika hozzá fér. Hogy is értene ahhoz egy
ifjoncz kedély, a ki még se embert, se világot nem ismer. De én
azért azt az első munkámat mégis úgy szeretem, mint a hogy szereti
minden ember az első szülöttét, habár testi-lelki hibáktól el van
is torzítva.</p>
<p>Mintha most is előttem állnának még azok a nagy terebély reine
claude-fák, érettségtől repedező gyümölcsökkel rakva, a mik a kis
kunyhót eltakarták; távolabb egy almafa, vérpiros gyümölcsökkel,
meg egy másik tafota fehérrel, aztán egy harmadik, paszomántos
almákkal; a nyitott kunyhóajtóból a begyepesedett útra lehetett
látni, melyet kétfelől szőlőlugas szegélyezett. A mint a vigályos
lombok között átszürődött a meleg nyári verőfény, úgy tetszett,
mintha zöld aranyból volna minden árnyék. Nagy távolból hallatszott
a Dunán át az «angol kert»-ben muzsikáló katonai zenekar
hangicsálása, a közben a közelben a sárgarigó fütyült, meg egy-egy
béka ümmögött az öntöző árokban. Én a regényemnek legnehezebb
részét irtam: a szerelmet. Minden ismeretlen világok között ez a
legkitalálhatatlanabb. Képzeletből le lehet irni a mocsárvilágot;
de nem a szerelmet. Ha sziv ki nem találja, fej meg nem
tanulja.</p>
<p>Egyszer csak az aranyos-zöld félárnyékot valami világosság
deríti fel. Ő áll ott a kunyhóm ajtaja előtt: fehér ruha volt
rajta; kék szalagra kötött szalmakalapja a karjára akasztva, a
felbontott haja hosszan leeresztve. Egy pilanatig azt gondoltam,
hogy képzeletem álomképe elevenült meg. Csengő nevetése azonban azt
bizonyítá, hogy valóban élő alak.</p>
<p>– Erzsi kisasszony! Hogy jön kegyed ide?</p>
<p>– Hát csak így. A szép puha fűben sétálva.</p>
<p>– Egyedül? <span class="pagenum"><a name="Page_25" id=
"Page_25">-25-</a></span></p>
<p>– Hát persze, hogy egyedül. Kit kellett volna még magammal
hoznom? Mással csak nem kisértetem magamat a szomszédba.</p>
<p>A kertjeink, az igaz, hogy csak egy pár száz lépésnyire voltak
egymáshoz, ugyanazon hosszú középút mentében, mely az egész
szigetet végig szelte.</p>
<p>– Hát nem lát talán szivesen? Kérdé, a kunyhómba belépve.</p>
<p>Nekem a fejem is szédelgett.</p>
<p>– Oh, inkább nagyon örülök a szerencsének, Erzsi kisasszony…
Mindjárt szedek önnek a mi herczegszilvánkból. (Olyan még nem volt
senki másnak.)</p>
<p>Ez jó czím lett volna a kunyhóból kijutásra.</p>
<p>– Nem jöttem én önnek a herczegszilvájáért; megloptam én azt
már, mielőtt ön megkóstolta volna. Én most azért jöttem ide, hogy
meglássam, hogyan csinálják hát azt a regényt.</p>
<p>Mutattam neki, hogy itt van a papiros, itt van a toll, ezt az
ember a kezébe fogja s aztán megy magától a papiroson.</p>
<p>– Hát aztán nem néz semmi könyvbe?</p>
<p>– Láthatja, hogy semmi segédszerrel sem vagyok ellátva.</p>
<p>– No hát üljön le; majd én mellé ülök s nézem, hogyan ir.</p>
<p>Azzal nem várva a beleegyezésemet, odaült a hárspamlagom végére,
engemet is abba a kényszerhelyzetbe hozva, hogy az asztal mellé
leüljek. (A kunyhó olyan szük volt, hogy az asztal az ajtótól az
ablakig ért.)</p>
<p>– De én ebben a pillanatban egy szót sem tudok leirni.</p>
<p>– Azért, mert én itt vagyok?</p>
<p>– Természetesen.</p>
<p>– Akkor hát olvassa el nekem azt, a mit épen most irt.</p>
<p>– De ez hosszú.</p>
<p>– Annál jobb, tovább itt maradok. <span class="pagenum"><a name=
"Page_26" id="Page_26">-26-</a></span></p>
<p>– Nem fogják kegyedet otthon nélkülözni?</p>
<p>– Tudják, hogy ha elvesztem, megkerülök.</p>
<p>A hiuság a férfinak a szarva, a minél fogva bizton meg lehet
fogni. Nekem hizelgett az, hogy felolvashatom valakinek azt, a mit
irtam. Más vidékeiben az országnak már akkor is zajos sikereim
voltak a felolvasásaimmal; csak a szülő városomban nem hallott
megszólalni soha senki. «Nemo profeta in patria.»</p>
<p>És Erzsike nagyon háladatos közönség volt. Lehetett látni az
arczán a hatást, az érdeklődést. Odatámasztá a tenyerébe az arczát,
úgy figyelt, a haját félresimította, hogy jobban hallhasson; a hol
valami megdöbbentő jelenet volt, látszott, hogy fél: a szemei és az
ajkai felnyiltak. Nem dicsekedésből mondom, csak mint igazoló
körülményt, hogy igen sok hatással tudtam declamálni. Hanem egy
helynél el kezdett a szavam akadozni.</p>
<p>– No, mi az? Nem tudja olvasni az irását?</p>
<p>– Igen, de még sem, talán abba hagyjuk már.</p>
<p>– Miért? Most jön a legérdekesebb.</p>
<p>– Ezt kegyednek nem akarom elolvasni.</p>
<p>– Micsoda? Hát irhat ön olyan dolgot, a mit egy leánynak nem
szabad megtudni?</p>
<p>– Nem, nem. Akárki elolvashatja, csak én nem kegyed előtt.</p>
<p>A leány felkaczagott, de nevetésében volt valami keserüség.</p>
<p>– Oh, én miattam ne aggódjék ön. Olvastunk mi a nevelő
intézetben olyan dolgokat, minőkről ön nem is álmodott. Egyebek
közt az a régi szövetség volt közöttünk, hogy minden leány, a ki
férjhez megy, az intézetbeli barátnénak irni fog egy levelet a
nászéje után. Egész gyüjtemény volt már belőle.</p>
<p>– És ön is megigérte, hogy e gyűjteményt szaporítani fogja?
kérdezém én, ifjúi kedélyem egész felháborodásával.</p>
<p>A leánynak észre kellett venni arczomon az indulatot, mert a
szemeit lesüté s halkan rebegte: <span class="pagenum"><a name=
"Page_27" id="Page_27">-27-</a></span></p>
<p>– Attól függ, hogy kié leszek?</p>
<p>Aztán megint dévajul felkaczagott.</p>
<p>– Előttem fel lehet olvasni az ön szerelmes jelenetét.</p>
<p>Határozottabban szóltam.</p>
<p>– «Nekem» nem lehet azt felolvasnom kegyed előtt.</p>
<p>Elértette s nagyot nézett rám.</p>
<p>– Ön fél attól, hogy vallomásnak fogom venni? Talán attól is,
hogy ki fogom érte nevetni?</p>
<p>– Nem! Ön nem fog engem kinevetni!</p>
<p>– Akkor mitől fél?</p>
<p>– Nem félek, csak várok.</p>
<p>– Mire vár?</p>
<p>– Arra, hogy számot tegyek a világban. Én most egy zérus
vagyok.</p>
<p>– A ki férfi, az soha sem zérus.</p>
<p>– Nézze ön, ez a kis deszkabódé most az én egész birtokom; ez a
halom papir az egész jussom a világhoz; de van a lelkemben valami
erős láng, a minek a nevét meg nem mondhatom. Ez a láng elég arra,
hogy valaki trónkövetelő legyen; de nem elég arra, hogy leánykérő
legyen.</p>
<p>– Azt tudja ön, hogy én gazdag vagyok.</p>
<p>– Én még gazdagabb vagyok, mert én egy darab kenyérrel dusan
lakomázom s a szalmaágyon édesen alszom.</p>
<p>– No hát nekem az is tetszik. A száraz kenyér meg a szalmaágy.
Ön engem nem ismer. Belőlem csinálhat valaki ördögöt, ha mindjárt
templomot épit is a számomra s oda tesz oltárkép helyett és
imádkozni jár hozzám. De tehet angyallá, a kit igazán szeretek. S
én is tudnék boldog lenni – akárhol: a pásztor kunyhójában, a
vándor komédiás ponyvasátorában, a katona bivouactüzénél, az
iskolamester vedlettfalú vályogviskójában; és álmodnám az
üdvösségről, a szalmaágyon!</p>
<p>S ezzel végigvetette magát az én takarótlan hárságyamon, két
karját a feje fölé csapva. <span class="pagenum"><a name="Page_28"
id="Page_28">-28-</a></span></p>
<p>Oh, mi észvesztő szép volt ekkor!</p>
<p>Áldás volt-e, vagy verés a sorsintéző hatalomtól rajtam, hogy én
a lelkemmel is láttam, nemcsak a szememmel?</p>
<p>Más szerencsés halandó el nem szalasztotta volna megrabolatlanul
e kedvező pillanatát a paradicsomvesztő mámornak. Senki sem volt
ott rajtunk kívül, sem távol, sem közel, csak mi ketten: Ádám és
Éva.</p>
<p>Ez a leány abban a néhány szóban az egész jövő életsorsát
elmondta előttem – és én egy villámlobbanásnyi világnál, egy
pillanat alatt láttam őt mind azokban a helyzetekben.</p>
<p>Odaültem a lábához a hárságyra, odanéztem a szemeibe. Azokban a
félig lehunyt szemekben leskelődött a fenevadak legszilajabbika,
mely több embert szélylyeltép, összemarczangol, mint Keletindia
minden királytigrisei.</p>
<p>Csendesen beszéltem hozzá:</p>
<p>– A kit én szeretek, az nekem nem rabnőm, hanem királynőm lesz.
Én boldogságomat nem lopom, de kivívom. Én annak, a ki az én
lelkemet megérti – a hogy a gazdagok gyöngyökkel, gyémántokkal
árasztják el kedveseiket – én annak a feje körül glóriát fogok
köríteni. Az én hölgyemet tisztelni kell az egész világnak, – de
legelől nekem.</p>
<p>Szavaim alatt a félig lecsukott szempillák felnyiltak; valami
csoda-átváltozáson ment át az a szempár. A lángszomjú szörnyeteg
elveszett a tengerszem vizébe. Két ragyogó könnycsepp eltemette. A
leány elkezdett hevesen zokogni, azután felugrott, átölelt mind a
két karjával, megcsókolt és elfutott.</p>
<p>– Én, mint az álmodó, néztem utána, míg a szőlőlevelek, a bokrok
eltakarták eltünő alakját.</p>
<p>A sárga rigó fülembe kiabálta: «bolond fiu! bolond fiu!»</p>
<p>És én nekem akkor mindjárt eszembe jutott annak a legénynek az
adomája, a kinek a gyóntató papja egy marék <span class=
"pagenum"><a name="Page_29" id="Page_29">-29-</a></span> szénát
szab ki – elfogyasztásra – vezeklésül a be nem fejezett
vétkezésért.</p>
<p>És most is, mikor megállok az előtt a nagy bolond könyvtár
előtt, mely csupa saját munkáimmal van tele, azon gondolkozom, hogy
nem jobb lett volna-e mind ennek kigondolatlan maradni? A helyett,
hogy annyit irtam az egész világnak, nem jobb lett volna-e, ha csak
magamnak irtam volna annyit, a mennyi egy bibliának a belső
táblájára elfér?</p>
<p>Manapság egy egész utczám van szülővárosomban, a melyet nevemről
kereszteltek el; nem jobb volna-e, ha a helyett egy gunyhóm lenne
ottan?</p>
<p>Sic fata tulere!</p>
<p>Nem! Én akartam így! S ha még egyszer visszatérhetnék az életem
útkezdetére, megint újra azokba a lábnyomokba lépnék bele, a miket
már egyszer hátrahagytam.</p>
<h2>IV. FEJEZET.</h2>
<p class="center">PETŐFI NÁLUNK. – TERVEK A JÖVŐRE. –
MENYASSZONYRABLÁS. – KOMÉDIÁZÁS. – AZ ÉN MENCSIKOFFOM. –
DIVATSZABADSÁG. – TITOKTELJES TEMETÉS.</p>
<p>Én csakugyan azt képzeltem, hogy szeretek és szeretve
vagyok.</p>
<p>Mindenkor szivesen látott vendég voltam a nagyuri háznál s jour
fixeik rendes látogatója lettem. Ilyen alkalmaknál Erzsikét egy
ujabb oldaláról is megismertem. Ő művésznő is volt. Hegedülni
tudott. Hogy igazán művészileg játszott-e, azt ma sem tudnám
megmondani, mert a zenéhez nem értek s nem tudom, mi külömbség van
Rácz Pali és Sarasate között; hanem annyi bizonyos, hogy mindazokat
a poseokat és mesterfogásokat meg tudta csinálni, a melyeket később
hirhedett hegedűművészektől <span class="pagenum"><a name="Page_30"
id="Page_30">-30-</a></span> bámultam; arpeggiokat és pizzicatokat,
mint Ole Bull, fuga di diavolokat, mint Reményi, pianissimokat,
mint Sarasate; tudta a hegedüt ríkatni gyöngéden, mint Milanollo és
Terezina Tua kisasszonyok s szilajon korbácsolni a nyirettyüvel,
mint Korinszka Olga orosz herczegnő; vagy épen fülbe muzsikálni,
akár egy czigányprimás. Mikor játszott, olyan ördögien szép volt:
minden tagja mozgásba jött; a vállai verték a rhythmust, a keble
hullámzott, a dereka hajladozott, hátra és oldalra dőlt, a csipői
ringatództak, a szája ingerkedőn nevetett, a szemei szikráztak; a
nyirettyüjével majd szeliden czirógatta a hegedüt, majd kegyetlenül
csapkodott a húrokra s mikor vége volt a játéknak, olyan
mozdulattal állt meg, mint egy diadalmas torreadrix. – Ilyenkor
természetesen mindenki el volt általa ragadtatva. Hát én hogy
ne?</p>
<p>Egy napon levelet kaptam Petőfitől, melyben tudatja velem, hogy
a legközelebbi vasárnap meg fog látogatni.</p>
<p>Én természetesen rögtön beszaladtam az egész várost s minden
ismerősömnek megmutogattam a kapott levelet.</p>
<p>Nagy esemény volt az a mi kis városunkban.</p>
<p>Petőfinek már akkor országszerte nagy volt a népszerüsége.
Látogatása rendkívüli kitüntetés volt az egész városunkra nézve. Ki
is jött vasárnap délután a szigetre (akkor ott volt a gőzös
kiszállója) a fél város népe. Erzsikéék is ott voltak. A benczések,
meg a kálvinista és lutheránus pap által minden bevett
vallásfelekezet képviselve vala. A város-kapitány, két darab zöld
libériás hajduval személyesíté a magistratust s a vármegye részéről
ott volt Bagotay Muki (valami tiszteletbeli hivatalt viselt), a ki
azt állítá, hogy nagyon jó ismerős Petőfivel – a Pilwaxból.
Készültek üdvözlő szónoklatokat tartani s virágcsokrok voltak szép
kezek által átnyujtandók az érkezőnek.</p>
<p>Petőfi azonban, a mint a gőzhajó hidján át kiszállt a partra,
nem törődött a tisztelgő csoporttal, keresztül törte magát rajta,
ott hagyva szép asszonyokat bokrétástól, nagy urakat
szónoklatostól, s odarohant hozzám, kurta <span class=
"pagenum"><a name="Page_31" id="Page_31">-31-</a></span> carbonári
köpönyegben; nyakamba ugrott, kiverte a kalapot a fejemből:
«Marczi! Te czudar Marczi!» (Soha sem hítt az igazi nevemen), s
azzal a félköpönyegével betakarva, vitt magával ragadva a város
felé, mintha ő tudná itt legjobban az utat. A város főutczáinak az
ablakai virágokkal és szép hölgyekkel voltak Petőfi tiszteletére
feldiszítve; a mint ő azt észrevette, félrecsapott egy
mellékutczába s úgy kerültünk el a mi házunkig, olyan utakon, a
miken ember nem került elénk.</p>
<p>Az én kedves jó anyám igen szivesen fogadta az én kedves
vendégemet. Nem azért, mert ő olyan hires nagy költő, hanem azért,
mert énnekem jó barátom. Még azon időkből ismerte őt, a mikor Pápán
együtt tanultunk, a mikor még Petrovicsnak hitták. Annál fogva most
is «Petrekovics»-nak szólította, még egy szótaggal megtoldva a
nevét.</p>
<p>Petőfit pedig semmivel sem lehetett olyan nagyon dühbe hozni,
mintha valaki az elhagyott családi nevére emlékeztette. De az
anyámtól még ezt is jó néven vette. Nem kivánta a
helyreigazitást.</p>
<p>«Csak hadd maradjak én a kegyed házánál mindvégig Petrekovics!»
– s kezet csókolt az anyámnak. Ez sem volt szokása. Csak a saját
anyjának tette meg.</p>
<p>Persze, hogy az volt aztán az első kérdés, hogy mi a kedvencz
étele? Az anyám maga látott a konyhához. Másnap az ebédre
összegyült az egész családunk, a Károly bátyám, az Eszter néném s a
sógorom, Vály Ferencz tanár.</p>
<p>Alig keltünk fel az asztaltól, midőn megjelenik az Erzsike
nagyságos mamájának az ezüst libériás inasa; aranyszegélyes
levélkét adva át Petőfinek, melyben ő nagysága tisztelettel
meghivja őt mai estélyére. Ez az ő tiszteletére volt rendezve. A
város minden szépségei és notabilitásai együtt leendenek.
Természetesen én is kaptam hasonló meghivót, de még napok
előtt.</p>
<p>Erre Petőfi így válaszolt a küldöncznek (szavai fel vannak
jegyezve családi krónikánkban): <span class="pagenum"><a name=
"Page_32" id="Page_32">-32-</a></span></p>
<p>«Mondja meg ön a nagyságos asszonyának, hogy vigasztalhatatlan
vagyok, hogy ma nem mehetek el az ő estélyére; de én ezuttal az én
lelkem Marczimnak a látogatására jöttem és máshoz senkihez nem
megyek».</p>
<p>A hüledező inas alig tudta megérteni e rettenetes választ.</p>
<p>De annál jobban megértette az anyám, azt mondta: «derék
fiu!»</p>
<p>De nem mondtam ám én! Megvallom igazán, hogy abban a korban
akármilyen jó barátnál s akármilyen nagy férfiunál többre becsültem
egy szép leányt.</p>
<p>Megkisérlém az én jó barátomat felvilágosítani a helyzetről.</p>
<p>– Te! Ott van az a szép leány, a kiről én teneked irtam.</p>
<p>– Hát annak a szép leánynak add oda magadat, de engemet ne adj
ráadásul.</p>
<p>– Ha hallanád, milyen pompásan tud hegedülni!</p>
<p>– Hegedülni! Dejsz, akkor magadat se add oda neki. Tudod, hogy
három dolgot gyülölök a világon: a tejfeles tormát, a kritikust,
aztán meg a muzsikát.</p>
<p>(Soha sem volt rábirható, hogy egy operát meghallgasson.)</p>
<p>– Hiszen Várady Tóni is hegedül.</p>
<p>(Ez a fiatal ügyvéd volt Petőfinek a szobatársa.)</p>
<p>– Hegedül ám; de annak hasznát veszem.</p>
<p>– Hogyan?</p>
<p>– Hát a szomszédunkban lakik valami lump kártyás, a ki minden
éjjel két-három órakor kerül haza s akkor elkezd dalolni; én aztán
fellovalom a Tónit: «Kelj fel, hegedüld meg azt az embert!» Akkor
aztán elkezd hegedülni, borzasztóképen való módon, tíz percz mulva
a szomszéd térden csúszva könyörög kegyelemért, hogy inkább ő is
elhallgat. Egyébiránt mától fogva nem lakom már együtt a
«Tonelé»-vel.</p>
<p>– Összevesztetek? <span class="pagenum"><a name="Page_33" id=
"Page_33">-33-</a></span></p>
<p>– Sőt nagyon is jó barátok lettünk. Majd elmondom később; most
beszéljünk komoly dolgokról. Mit dolgoztál azóta, hogy nem
láttalak?</p>
<p>Megmutattam neki a «Hétköznapok» kéziratát. Készen volt már.</p>
<p>– Miért czímezted «Hétköznapok»-nak?</p>
<p>– Azért, hogy senki se várjon belőle valami rendkivüli
dolgot.</p>
<p>Belenézett. Csak a fejezeteket olvasta el.</p>
<p>– No az eredeti gondolat volt tőled, hogy a fejezetekhez
népdalokból válogattál mottókat. Ezt hát viszem magammal Pestre,
kiadatni.</p>
<p>– Engem senki sem ismer.</p>
<p>– Dehogy nem. Bajza, Vörösmarty kérdezősködnek utánad. A
mutatványod nagyon tetszett. Vahot Imréből kiszorítottam érte
tizenkét forintot. Frankenburg bőkezübb volt; ő a «Nepean
sziget»-edért küld tőlem tizenöt forintot.</p>
<p>S azzal Petőfi leszámlált az asztalra huszonhét ezüst
forintokat. Ez volt az első honoráriumom. Rothschildnak éreztem
magamat!</p>
<p>– A regényedet meg majd kiadatjuk Hartlebennel.</p>
<p>– Jól vagy vele?</p>
<p>– Én nem ismerem a németet; hanem Nagy Ignácz regényeinek ő a
kiadója s Nagy Ignácz ajánlani fogja neki.</p>
<p>– Megteszi azt Nagy Ignácz?</p>
<p>– Hogyne? Ha én viszem oda hozzá a munkádat! Hiszen nekem nagy
ellenségem; hanem becsületes ember.</p>
<p>Ez is jellemzi azt a kort; hogy egy vén iró protegáljon egy
fiatal pályatörőt azért, mert az jó barátja az ő haragosának.</p>
<p>Azzal bedugta az utitáskájába a kéziratomat; de nem zárta le
kulcscsal a zárát.</p>
<p>– Hát még mit irtál?</p>
<p>Én még egy csomagot huztam elő. <span class="pagenum"><a name=
"Page_34" id="Page_34">-34-</a></span></p>
<p>– Egy szinmüvet. «Két gyám» a czime.</p>
<p>– Mit akarsz vele?</p>
<p>– Pályázni akarok az akadémiai jutalomra.</p>
<p>– Azt nem teszed. Azt én nem engedem. Egyszer pályáztál, akkor
nem adták neked a jutalmat; pedig a két akadémikus melletted volt;
többet oda nem mégy! A darabodat add a szinháznak.</p>
<p>Meg kellett magamat adnom.</p>
<p>– Majd elviszem a darabodat Szigligetihez. Az egyszerre fel
fogja benned ismerni a veszedelmes vetélytársát – s éppen azért elő
fogja adatni a szinmüvedet. Az is olyan ember!</p>
<p>Egészen rábiztam a sorsomat.</p>
<p>– Aztán csak iparkodjál minél hamarább feljutni Pestre; ne
korhelykedjél olyan sokat itt falun.</p>
<p>– Mihelyt a patvariának vége lesz, sietek hozzátok.</p>
<p>– Most aztán készülj velem jönni. Holnap viszlek
Esztergomba.</p>
<p>Nagyot bámultam.</p>
<p>– Esztergomba? Mit keresünk mi ottan?</p>
<p>– Nem keresünk, de rablunk! Várady Tóninak a menyasszonyát
raboljuk el. Ezért nem lakom már vele együtt.</p>
<p>De már ebbe az én családom tagjai is beleszóltak.</p>
<p>Petőfi aztán nagy nyugodtan elbeszélte, hogy közös jóbarátunk,
az ügyvéd, egy esztergomi földbirtokos kisasszonyát akarja nőül
venni. A leány szülői katholikusok, a vőlegény református; nem
akarják hozzáadni. A fiatalok pedig szeretik egymást. Így nincs más
mód, mint elrabolni a menyasszonyt.</p>
<p>Ez már tiszta munka! Nekem nem lehetett kifogást tennem. Ha az
ember költő és protestáns, ilyen helyzetben kötelessége a
leányrablás. Éppen azon években folyt nagy országos parlamenti
harcz a «vegyes házasságok» kérdése fölött. «Hie Welf! Hie
Ghibellin!» Itt állást kellett foglalni! <span class=
"pagenum"><a name="Page_35" id="Page_35">-35-</a></span></p>
<p>S én másnap Petőfivel csakugyan neki indultam leányt rabolni egy
harmadik jóbarát számára. A merénylet várakozáson felül jól
sikerült; nem volt szükség sötét éjszakára és kötél-lajtorjára;
elég volt Petőfinek a megjelenése velem együtt a menyasszonyi
háznál; a szülők engedtek s a pap összeeskette az egymást
szeretőket. De azért mi örökké nagyra voltunk e leányrablási
kalandunkkal.</p>
<p>Ez, úgy látszik, mintha veszedelmes præcedens lett volna. A
példa tanit!</p>
<p>Hanem én azzal a csendes bűntudattal tértem vissza, hogy bezzeg
elrontottam az Erzsike nagyságos mamájának a soiréeját. Sejtettem,
hogy ott most én rám erősen apprehendálnak. Mivel hozzam ezt most
helyre? Ide kell a fantasia!</p>
<p>Megtaláltam a módját.</p>
<p>Nagy furfanggal lett az kifundálva.</p>
<p>Székes városunk nem csak megyei központ, de erődített várhely.
Annálfogva utczánkon gyakran lehetett találkozni járművekkel,
melyek álltak egy két kerekü curriculumból, a mi Dunavizes lajttal,
prófonttal, lisztes zsákokkal volt megrakva, s melynek a rudja
mellé két emberi lény volt befogva, a kik szürke darócz öltözetet s
a lábaikon húsz fontos lánczokat viseltek. Ezeket magyarul raboknak
hitták. Messziről hallatszott már a csörömpölésük. Ugyanezeknek
bizonyos napokon, a rájuk itélt botbüntetés kiszenvedése alatt, az
egész városon végig hangzott a jajgatásuk. Lánczcsörömpölés,
jajgatás, valóságos specialitása volt a városunknak. Hát még
azoknak a kiéhezett arczoknak a látása! Gyermekkorom óta rontotta
az álmaimat ez a rab-élet.</p>
<p>Megindítottam egy mozgalmat városunk lelkesült hölgyei és ifjai
között, a szegény rabok segélyezésére.</p>
<p>Ha sikerült volna a vállalat, bizonyára nem dicsekedném vele, de
mert én rontottam el, hát bevallom.</p>
<p>Mikor már többen meg voltak nyerve ez eszme valósításának, akkor
az én indítványom folytán, megállapodánk <span class=
"pagenum"><a name="Page_36" id="Page_36">-36-</a></span> abban,
hogy az Erzsike mamáját kérjük fel a philantrop egylet elnökéül.
Deputatio menesztetett hozzá s annak, természetesen, én voltam a
szónoka.</p>
<p>A siker elmaradhatatlan volt. A megtiszteltetés kiegyenlíté a
minapi megbántást s én ismét visszakerültem a kegybe.</p>
<p>Első feladat volt mindenesetre, a jótékony czél számára
rendelkezési alapot teremteni. Erre a legegyszerübb mód a
műkedvelői előadás. Annak is én voltam a rendezője. A programm nagy
fáradtsággal meg lett állapítva. Nyitány: Beatrice di Tenda-ból.
«Mi a jelszó? Kín, halál, vész, a hazát elárulókra». Előadja a
collegium énekkara. Azután kettős fuvolajáték Lammermoori Luciából,
furulyázzák a helybeli regenschori és egy fiatal ügyvéd. Következik
az én humoristicus felolvasásom: «Sonkolyi Gergely», majd bűvészeti
mutatványok, előadva Bagotay Muki által; végül a pièce de
resistance. Erzsike hegedüjátéka.</p>
<p>Nagy munka volt ezt összehozni! Mindennap próbát tartottunk
Erzsikééknél. Iszonyuan el voltam foglalva. Joggyakornok lettem
volna, de nem tudom, hogy látott-e engem a törvénykönyv, mert én
ugyan nem láttam őtet.</p>
<p>Végre ki lehetett tüzni a hangverseny határnapját.</p>
<p>Ez alatt közeledett az az idő, a mikor az én patvaristaságom
véget ér s át kell lépnem a jurateriába. Károly bátyám írt egy
ismerős ügyvéd barátjának Pestre, a kinek nagy praxisa volt, hogy
fogadjon fel juratusnak.</p>
<p>S minthogy a tél is közeledett s én nekem olyan messze, idegen
világba kellett utaznom, az én áldott jó anyám gondoskodott az
ellátásomról. – Mesemondásnak fogják azt már venni mai napság, de
elmondom, hogy a mi fehérneműt én viseltem juratus koromban, azt az
én anyám saját keze fonta. Azt hiszem, hogy ez az anyakézfonta ing
volt rajtam a bűvös szövet, melyről a sorsnak annyi csapása
visszapattant. <span class="pagenum"><a name="Page_37" id=
"Page_37">-37-</a></span></p>
<p>Takács és szabó a kisebbik házunkban lakott, nem szorultunk
idegenre. Jó téli kabátot is az anyám rendelt számomra.</p>
<p>Igazán derék kabát volt. Egész sarkig betakart. Valóságos
Mencsikoff kabát. Negyven évvel később egészen fess gavallér lettem
volna benne. Csakhogy abban a korszakban hasonló szabásu kabátot
senki sem viselt, a Benedictinusok gvárdiánján kivül.</p>
<p>Mikor én ebben a koránszületett Mencsikoffban megjelentem az
Erzsikéék műkedvelői próbáján, minden ember körülfogott s iróniás
magasztalással kérdezte kiki, hogy hol csináltattam azt? Lehet-e
még ennek párját kapni? Az Erzsike azt mondta, hogy ebben ketten is
elférnénk. – Én nem bánom.</p>
<p>Aztán mikor eltávoztam, (hazahivattak, levelem érkezett
Pestről), alig tettem be magam után az ajtót, hallhattam a kitörő
jó kedvet odabenn. Mikor pedig az utczára kikerültem s visszanéztem
az elhagyott házra, hát minden ablak tele volt négyesében nevető
arczokkal, azok között láttam az Erzsike arczát is. – De jó kedvük
van ma, gondolám magamban.</p>
<p>Hazasietve, ott találtam a pesti ügyvéd levelét, melyben
hivatalos rövidséggel tudósítanak, hogy egy jurátusi hely megürült
az irodában, melyet azonnal elfoglalhatok. Ha azonban három nap
alatt be nem állok, akkor az üres helyet mással fogják
betölteni.</p>
<p>No ez szép kis vásárfia! A műkedvelői előadás jövő vasárnapra
van kitűzve s ma még csak kedd van. Ha pénteken ott nem vagyok, más
ül a helyembe.</p>
<p>De mi lesz akkor a hangversenyből? Hát az Erzsikét hogy hagyjam
el ilyen – hűtelenül?</p>
<p>No meg a szegény rabok?</p>
<p>Talán enged magával alkudni az a pesti fiskális. Ád még egy pár
napi haladékot?</p>
<p>Leültem választ irni hozzá.</p>
<p>«Tekintetes ügyvéd úr!» <span class="pagenum"><a name="Page_38"
id="Page_38">-38-</a></span></p>
<p>«Nagy becsü értesítése folytán kötelességemnek tartom sietve
válaszolni…»</p>
<p>Az ám, de mit?</p>
<p>Valamit kellene hazudni. Nem, nem hazugság az, csak fantázia.
Valamit ki kellene találni a fantáziának. Rögtöni betegség? Ezzel
nem jó tréfálni. Befejezetlen peres munka, a mivel a régi
princzipálisomnak tartozom? – Ezt nem hiszi el egy pesti fiskális.
– Mi ürügyet találjak ki az időlopásra?</p>
<p>A mint így rágom a toll szárát, bejön az anyám a szobámba s azt
kérdi tőlem, «hol voltál, édes fiam?»</p>
<p>Én megmondtam: az Erzsikééknél.</p>
<p>Arra ő így szólt:</p>
<p>– Ugyan, édes fiam, mit szaladgálsz te azok után a nagy urak
után? hisz azok téged csak kinevetnek.</p>
<p>Olyasmi futott rajtam végig, mint a hideglelés első
borzongása.</p>
<p>Hisz én magam láttam és hallottam, hogy kinevettek, – és még sem
tudom, – az anyám nem látta, nem is hallotta és mégis tudja!</p>
<p>Nem szóltam semmit, folytattam a levelemet:</p>
<p>… «miszerint a holnapi napon azonnal indulok Pestre, az ön által
felajánlott jurátusi helyet elfoglalni.»</p>
<p>Azzal megmutattam az anyámnak mind a két levelet, a mire ő azzal
az áldott mosolygással felelt, mely arczát oly feledhetetlenné
tette.</p>
<p>Rögtön összepakolta a holmiaimat; kezembe adta a megtakarított
pénzecskéjét, hogy a drága fővárosban inséget ne szenvedjek.</p>
<p>Irni akartam Erzsikééknek, rögtöni eltávozásom mentségére.</p>
<p>– Soha se irdogálj te azoknak, majd én magam elmegyek a
nagyságos asszonyhoz s elmondom neki, hogy mi történt veled.</p>
<p>Másnap délben már gőzhajón ültem s harmadnap reggel megérkeztem
Pestre. A gőzhajó éjszakára horgonyt <span class="pagenum"><a name=
"Page_39" id="Page_39">-39-</a></span> vetett Almásnál, a hogy
illett, becsületes, jó lelkiismeretü gőzhajóhoz.</p>
<p>És mindezt a rögtöni sorsfordulatot egyenesen az én
Mencsikoffomnak köszönhetem.</p>
<p>Azért nem is válhatok meg tőle, anélkül, hogy egy illustráló
körülményt napvilágra ne hozzak.</p>
<p>Abban az időben tökéletes divatszabadság uralkodott hazánkban,
még Budapesten is.</p>
<p>Hogy Petőfi Csokonai-mentét viselt s hozzá kurta carbonári
köpönyeget, azt mindenki tudja. – Egressy Gábornak virágos
atlaszból volt attilája, a minőből paplant varrnak s ránczba tűrt
magyar csizmája hozzá. – Lisznyay Kálmán világoskék viktoriában
járt, öt sor apró ólompitykével, tulipiros hajtókával és gombos
rájthúzliban. – Vasváry Pálnak fűzöld Kossuthkája, rózsaszín bélésü
bő ujjakkal s nagy zöld köpönyege eléggé ismeretes. – Sükei Károly
oláhországi costumeöt hordott, hol egy kéménymagasságu cilinderrel,
hol pedig egy veres török fezzel a fején. A princzipálisom
zsemlyeszín kabátban járt, melyen csak négy gyöngyház gomb volt; de
azok akkorák, mint egy szivarhamutartó. Dobsa Lajos nevezetes volt
az amerikai gumilasztik köpenyegéről, Várady Tóni a pengős
sarkantyuiról, Podmaniczky Frigyes az exorbitáns Vatermördereiről;
csak Irinyi Józsi ragaszkodott a párizsi divathoz, fekete frakk,
rövid szárnyakkal, hozzá fehér mellény: így járt csikorgó télen is
az utczán; Pálffy Albert is fekete frakkot viselt, de az már angol
szabásu volt, hosszú, keresztbe fekvő fecskefark-szárnyakkal; fél
szemüveg s a bajuszát támogató hegyes inggallér egészíté ki a
megjelenését.</p>
<p>És senkinek sem jutott eszébe a másiknak a viseletén
megbotránkozni. Ugyan ki akadt fel Bérczy Károlynak a fényes,
borzas szőrü castorkalapján? vagy Vahot Imrének a veres mellényén,
aranyrojtos nyakravalóján? Kuthy Lajos épen valami extra ideális
jelmezt talált ki a maga számára. S mind ezt a quodlibetjét a
szabad divatnak, <span class="pagenum"><a name="Page_40" id=
"Page_40">-40-</a></span> sűrün tarkította a juratus sereg scythiai
viselete, mindenféle traditionális mintázatokban.</p>
<p>Csak nekem nem volt szabad a Mencsikoffomat viselnem. A fölött
még Obernyik is megbotránkozott.</p>
<p>Egy napon Petőfi és Várady Tóni összeesküdtek ellenem. Koporsót
csináltattak a Mencsikoffom számára, belefektették, kivitték a
Rákosra, eltemették, el is prédikálták, nekem csak a fekete
szegélyes pártéczéduláját hozták el.</p>
<p>Nyugodjék békével! Nekem igen jó barátom volt.</p>
<h2>V. FEJEZET.</h2>
<p class="center">OLYMPI HARCZ.</p>
<p>Ha Homérnak elnézi a világ, hogy egy olyan hiábavalóságról
hőskölteményt írt, mint a szép asszony köténye miatt támadt trójai
háboru, akkor ráadásul még ezt a mi olympi harczunkat is csak vegye
be, mert ennek legalább olyan czélja volt, a mely megérdemelte a
küzdelmet.</p>
<p>Gyönyörű kis társaság volt az, mely az «én időmben» a
«közvélemény asztalát» délutánonként körülülte. Csupa fiatal írók.
Pálffy Albert, Bérczy Károly, Pákh Albert, Obernyik, Lisznyay
Kálmán, Degré Alajos; – néha, Pestre vetődtében, Tompa Mihály,
aztán Irinyi József, a «Külföld» vezérczikkírója, Emődy Dániel, a
«Belföld» vezetője a «Pesti Hirlap»-nál, Királyi Pál, a «Jelenkor»
főmunkatársa. No meg a groteszk humor képviselője, Lauka Guszti.
Mind megannyi «név». De legismeretesebb valamennyi között Petőfié.
– Az ő bevezetése mellett nekem is szorítottak helyet a
«Közvélemény asztalánál». Így hítták a Pilwax kávéházban, a pénztár
közelében levő hosszú asztalt.</p>
<p>«Ez az igazi franczia.» E szóval mutatott be Petőfi az ifju
seregnek. – Ez volt a lehető legnagyobb magasztalás abban az
időben. Francziaország felé volt fordulva minden <span class=
"pagenum"><a name="Page_41" id="Page_41">-41-</a></span>
szabadságvágyó nemzetnek az arcza; onnan várták egy új korszak
hajnalhasadását. Franczia könyveket olvastunk, Lamartine
Girondisták története, Tocqueville Democratiaja volt a bibliánk. –
Petőfi Berangert imádta, én Hugo Viktorban találtam eszményképemet.
Pálffy Albert volt a Sue Jenőnk, Degré a Paul de Kockunk, Irinyi
Józsi a Girardin Emilünk, Pákh Albert a Jules Janinunk. – S az
iskola könnyen veszedelmessé válhatott volna az adeptusokra nézve,
ha szerencsére hozzá nem járult volna az új, eddig még járatlan
irány, az irodalom népiessége. – Ez ideig az volt a magyar író
feladata, hogy valami olyan stylusban írjon, a mely a közélet
nyelvétől dicséretesen külömbözik. A mi csoportunk indította meg
azt az eszmét, hogy a magyar írónak épen azt a szófűzést,
eszmejárást, szólásmódot kell érvényre juttatni a költészetben, a
mit a mindennapi életben használnak, sőt magát az eszményi szépet,
a költészetet, a népéletből kell kifejleszteni.</p>
<p>Hatalmas előharczosa volt ez iránynak Szigligeti, ki «Szökött
katoná»-jával a magyar népszínművet diadalmasan vezette be a
színpadra. (Ő sem kapta meg a művével a 100 aranyas akadémiai
jutalmat; valami «Kalandor» cziműnek itéltek oda; a darab
megbukott, a szerzője nevét elfeledtem.) Szigligeti azonban nem
járt közénk; ő már akkor négy gyermekes családapa volt; az
ujszülöttének én voltam a keresztapja; ő nála laktam, valóságos
második otthonom volt a családjánál.</p>
<p>Szintén a magunk táborához kell számítanom Czakó Zsigmondot, ki
a modern drámát honosította meg a színpadon, sensatios sikerrel; és
végül Csengery Antalt, a «Pesti Hirlap» szerkesztőjét, ki maga nem
írt ugyan szépirodalmi műveket, de magas műveltséggel és általános
irodalom-ismerettel birva, egész csoportunkra jótékony befolyást
gyakorolt.</p>
<p>Biztatva, buzdítva, velünk tartott az öregek közül Vörösmarty és
Bajza, de különösen Nagy Ignácz, a kire <span class=
"pagenum"><a name="Page_42" id="Page_42">-42-</a></span> most is
olyan édesdeden emlékezem vissza. Ő volt a «Budapesti rejtelmek»
szerzője.</p>
<p>Testben megbénult már. Ritkán lehetett látni az utczán, neje
által karon vezetve. Egész nap otthon ült, az íróasztala mellett és
írta azokat az élethű rajzokat a budapesti kis világról, a melyek
olyan derült kedélyről tanuskodnak. Akkor láttam először, a mikor
hozzám izent, hogy a «Hétköznapok»-ról akar velem beszélni.
Megdöbbentő arcz volt, sötétveres foltokkal, egész fel a túlmagas
homlokáig, melynek fényes kopaszságát, simára kent fekete paróka
szakította félbe. Hozzá egy elképzelhetetlen nagyságu veres
orr,<a name="FNanchor_1" id="FNanchor_1"></a><a href="#Footnote_1"
class="fnanchor">1)</a> de a melyen nem ért rá az ember
elálmélkodni, annyira megigézte az a szélylyel kancsalító szempár,
melyek közül az egyenesen ránk néző egészen kőmerevnek látszott. –
A hangja pedig hasonlított egy beteg gyermekéhez. És ezen
visszataszító külső alatt élt a legnemesebb lélek, e béna testben a
legerélyesebb jellem. Jóságosabb tekintet idegen arczról nem nézett
rám soha, mint e hal-merev szemekből. S az a beteg hang hirdette
nekem a legelső örömhírt. – Az ő ajánlatára elfogadja Hartleben az
első regényemet kiadásra s ád nekem érte háromszáz hatvan ezüst
forintokat. – Az akkor – és nekem – egy egész kapitális volt! – nem
kellett többé az ügyvédi irodában körmölnöm naphosszant, hat forint
havidijért.</p>
<p>Még tovább is kiterjedt rám atyai gondossága. Beajánlott
Frankenburghoz színházi birálónak. Az «Életképek» szerkesztője épen
akkor megvált a színbirálójától, (a ki kegyetlenül bánt a
művészekkel) s kapott az új munkatárson. Jutalmul igértetett egy
szabad zártszék és tiz forint <span class="pagenum"><a name=
"Page_43" id="Page_43">-43-</a></span> hópénz. – Én nekem azonban
az első héten már kitelt az esztendőm. Hogy jóvá tegyem azt a
vétket, a mit az elődöm elkövetett, én meg úgy feldicsértem
valamennyi művészt, a hogy csak a lelkesedésem dictálta. És
mondhatom, hogy szívem szerint irtam. Akkor láttam életemben
először balletet. Szentül azt tartottam, hogy mély hálával tartozom
annak a jeles hölgynek, a ki termetének bájait ily szabadelvü
nyiltsággal közszemlére bocsátja. No iszen lett nekem ezért mit
hallgatnom Frankenburgtól. «Bájos sylphid! Az ám! Gólya!» Ez még
hagyján. De a «Londoni koldusok»-ban meg Szilágyi Lillát
magasztaltam fel Smike szerepében, azt írtam róla, hogy
«szeretetreméltó csemete». S fényes jövendőt jósoltam neki a
művészi pályán. «Hagyd ott, a hol találtad! Hiszen nincs neki
szíve!» – mondá a szerkesztő. «Hát majd lesz neki!» – feleltem rá.
– «De belőled nem lesz kritikus.»</p>
<p>És így én Szilágyi Lilla miatt lemaradtam a kritikai pályáról,
pedig nekem volt igazam, ő csakugyan híres művésznő lett:
«Bulyovszkyné». De már most áldom a sorsot, hogy így következett.
Rettenetes gondolat! Ha én most valami hírhedett kritikus
volnék!</p>
<p>Néhány nap mulva azonban új pályakör nyilt előttem; Királyi Pál
felszólított, hogy nem állnék-e be a «Jelenkor»-hoz ujdondásznak?
(Pákh Albert csinálta e szót: hadd maradjon, a míg benne tart.)
Fizetés harminczöt forint havonkint. Hogyne fogadtam volna el? Az
ujdonságirás nagyon háladatos feladat volt akkoriban. Hetenkint
háromszor jelent meg a lap; ma napság egy huszonnégy óra alatt több
gyilkosság, önkivégzés és betörés történik, mint akkor egész
esztendőben.</p>
<p>De volt is akkor tekintélye az ujdonságirónak! Példával
bizonyítom.</p>
<p>Mint már említém, Szigligetiéknél laktam. A nyáron együtt
fogadtunk ki egy sip-utczai, újdonatuj házban egy szállást s ott
volt nekem egy szobám, a lépcsőre kijárattal. A mellettünk levő
szállás még üres volt; Szigligetiék <span class="pagenum"><a name=
"Page_44" id="Page_44">-44-</a></span> nyáron át a budai
városmajorban tanyáztak. Így én egyes-egyedül laktam az új ház
egész első emeletén, a mi nekem nagyon tetszett: háborítlanul
lehetett dolgoznom. – Őszszel aztán Szigligetiék bejöttek; a
mellettünk levő szállásba is beköltözött az új lakó.</p>
<p>Mindjárt az első éjszaka elszörnyedve tudtam meg, hogy kivel
kerültem egy födél alá. Az egy virágoskert tulajdonosnéja volt,
összekötve táncziskolával. Minő délutánok! Minő éjszakák!</p>
<p>Ezt én nem állhattam ki sokáig; felszólítottam Szigligetit, hogy
lépjen fel erélyesen a hatóságnál.</p>
<p>Szigligeti maga is osztotta felháborodásomat s azonnal sietett a
városkapitányhoz panaszt tenni.</p>
<p>– Uram! Az én szomszédságomban egy virágoskert tulajdonosa
telepedett le.</p>
<p>– Azt hiszem, a virágnak is kell valahol nyilni.</p>
<p>– De azok egész éjjel tánczolnak.</p>
<p>– Azzal pedig senkinek sem vétenek.</p>
<p>– De táncz után pihennek is.</p>
<p>– Az meg természetes dolog.</p>
<p>– De igen nagy lármával pihennek!</p>
<p>A városkapitány félvállról vette a dolgot, hogy ő ezen nem
segíthet, bajos dolog beavatkozni, nem tartozik az ő hatásköréhez,
et caetera.</p>
<p>Hanem a mint végül azt mondá Szigligeti:</p>
<p>– Az én lakóm, a «Jelenkor» újdondásza egész éjeken át nem tud
miattuk aludni, – akkor egyszerre ugrott a székéről a
városkapitány; futtatá a biztosait s másnapra át lett a virágoskert
költöztetve, más meleg ágyba.</p>
<p>Ilyen hatalmasság volt akkoriban egy újdondász.</p>
<p>Ez volt a tábornak az artilleriája. S ilyenek voltunk hárman, a
kik puskáztunk: Petőfi a «Pesti Divatlap»-nál, Pákh Albert a «Pesti
Hirlap»-nál, magam a «Jelenkor»-nál.</p>
<p>De hát mire való volt ez a tábor? Azt is elmondom.</p>
<p>Volt egy ellentábor. Az pedig állt a «pecsovics» lapok
<span class="pagenum"><a name="Page_45" id=
"Page_45">-45-</a></span> munkatársaiból. Ha nekünk voltak
költőink, azoknak voltak kritikusaik. Irályban, eszmejárásban,
ethikában, politikai hitvallásban egyaránt ellentéte volt a
«Gyülde» hada a mi «közvélemény asztalunk»-nak. Mi voltunk a
radikálisok, a democraták, a liberálisok, az újítók: azok voltak a
conservativok, a feudalisok, a maradiak; mi a nép nyelvét
használtuk költészetre, azok a salonok nyelvét gorombáskodásra.
Volt egy szépirodalmi lapjuk: a «Honderü», annak a szerkesztője
Petrichevich Horváth Lázár. Ez volt a fővezére az ellentábornak.
Egy geniális bonvivant, alakra furcsa; törpe és pupos, vállhoz nőtt
fejjel, melynek hátrafelé hegyesült a tarkója; satyr kifejezésü
arczczal, térdig érő karokkal, és a mellett a tökéletes gentleman
hódító applombjával.</p>
<p>Volt egy látszólagos előnye fölöttünk: az, hogy a félvilágot
beutazta, s a magas köröknek és a külföldnek kiváló
celebritásairól, mint jó pajtásokról beszélhetett. Otthon volt a
mágnási casinóban, a turfot ismerte, a főúri családokban
létrejövendő házasságokat előre jelezni tudta, s a divatról igen
szakavatott ismertetéseket közölt. Aztán elegáns szállást tartott;
matinéeket adott s azokon az aristocratia «arany fiatalságát»
érintkezésbe hozta a müvészi körök ünnepeltjeivel. És a mellett
maga körül gyüjté az írók közül azokat az érvényre jutni nem tudó
féltehetségeket, a kik kínnal faragják verseiket reminiscentiákból
tengődnek, idegen fényből kölcsönzik a sugaracskáikat, bukott
drámák irói, kritikusokká eczetesedve; irigyei mindennek, a mi
eredeti. Ezekhez még egy importált «didaskalia» író, egy «ffy»
ragasztékkal megmagyarosított nevü indigena.</p>
<p>Az volt aztán a hadjárat! Mintha sejtette volna mindenki, hogy
ez az előharcz az ó és az új világ között, melynek csak az egyik
fél megsemmisülésével lehet bevégződni.</p>
<p>Döntő csapás volt az ellenfélre Szigligeti vigjátéka, melynek
főalakja egy pasquill-író, a kit Egressy Gábor <span class=
"pagenum"><a name="Page_46" id="Page_46">-46-</a></span> maszkban,
beszédmodorban, taglejtésben tökéletes Horváth Lazinak mutatott be.
A darabnak roppant hatása volt: a közönség tombolt, s maga Horváth
Lazi, a proscenium páholyban, a két hosszu karját kinyujtva tapsolt
legjobban a jól talált képmásának. (Másnap betiltották a
darabot.)</p>
<p>Végre oly elkeseredetté vált az írói harcz, hogy Horváth Lazi
kifogyott a műszavakból s a «Pesti Divatlap»-ot szerkesztőjével,
íróival együtt e classicus czímmel tisztelé meg, Adelung szerint:
«ein Lumpengesindel von Gemeinheiten!»</p>
<p>Ezért aztán Vahot Imrének, mint szerkesztőnek, fegyveres
elégtételt kellett kérni a «Honderű» szerkesztőjétől. Pisztolyra
verekedtek, s mind a ketten igen bátran viselték magukat. Vahot
lőtt először és nem talált, ekkor Horváth Lazi azt mondá: «te engem
puposnak csufolsz: most én ellőhetném a lábadat, s aztán én
csufolhatnálak, hogy «te sánta!» S ezzel kilőtte a levegőbe a
pisztolyát.</p>
<p>Kevésbbé simán folyott le az Irinyi József és Vida közötti
párbaj, mely a szabadelvű és a conservativ lapok polemiáit
befejezte. Itt Irinyinek a golyója átfurta Vidának a karját.</p>
<p>Hanem ezekkel a párbajokkal aztán vége volt az egész
hadjáratnak. A hogy a magán életben el kell hallgatni annak a
sérelmes ügynek, mely párbajjal el lett intézve, úgy a hirlapokban
is félre kell tenni az odiosus themát. A szerkesztők kezet fogtak,
kibékültek.</p>
<p>Ennek aztán az lett a következése, hogy Petőfi maga körül gyűjté
a «Közvélemény asztalának» matadorait s egy nyilatkozatot iratott
velük alá, melyben kötelezik magukat mindannyian, hogy egyetlen egy
akkor létező magyar lapba sem fognak egy betüt sem irni, hanem
alapítanak egy saját organumot s abba dolgoznak. Tizen irtuk alá a
pronunciamentot. Innen maradt fenn a «tizek társaságának» a
neve.</p>
<p>Ez a strike veszedelmesen hatott a belletristikus lapokra.
<span class="pagenum"><a name="Page_47" id=
"Page_47">-47-</a></span> A tíz legszorgalmasabb fiatal munkatárs
abstinentiája leapasztá a közönséget. A vén irókkal nem lehetett
őket pótolni; mert ezek csak igérnek, de nem adnak s aztán nagyon
magasra tartják a szolgálatukat.</p>
<p>Ellenben mi tizek is tétlenségre voltunk kárhoztatva: mert a
helytartó tanács nem adott «concessiót» új lapra. Ha annyi lap
lenne, ki győzné censorral? Protectiónk nem volt.</p>
<p>Végre Frankenburg volt az a bölcs, a ki megtalálta az «et capram
et caules» helyes megoldását. Azt mondta: «nektek lap kell, nekem
munkatárs kell; hát itt van az én lapom, lépjetek bele.»</p>
<p>Az ajánlat el lett fogadva: a tizek (Obernyik kivételével, a ki
Vahothoz ment) átvették az «Életképek»-et, s a kiadó, Heckenast
Gusztáv engem bizott meg a szerkesztőséggel. Frankenburgot
felvitték Bécsbe, a magyar udvari kanczelláriához.</p>
<p>Épen huszonegy esztendős voltam, midőn önálló szerkesztővé
lettem.</p>
<p>Ma is gyönyörrel veszem kezembe azt a három nagy kötetet, melyek
a szerkesztésem alatti «Életképek» czímet viselik.</p>
<p>Minő kincstár.</p>
<p>Itt vannak Petőfi legszebb költeményei, itt az új irodalmi
csillag (nem! nap!) Arany János művei, Tompa Mihály, Gyulai Pál,
Szász Károly, Lévay, Pálffy Albert, Lisznyay, Mentovich, Vasvári,
Papp Gábor, Helfy Ignácz, Lauka, Degré, Vajda János, Tóth Endre,
Tóth Kálmán, Dobsa, Roboz, Ludasy Mór, Bozzai, Samarjay, Kolmár,
Bulyovszky Gyula, Szendrei Julia, Pákh Albert, Sarolta, csupa ifju
tűz, túlömlő lelkesülés, igaz érzés, költészet, rajongás! Aztán
magam is ott voltam. És mindannyiunk jelszava egy volt: «Fel a
magasba!» «Excelsior!» Mellettünk a régi gárdának a java;
Vörösmarty, Jósika, Frankenburg, Garai, Egressy Gábor, Bernát
Gáspár, Antunovics, Adorján Boldizsár. <span class=
"pagenum"><a name="Page_48" id="Page_48">-48-</a></span></p>
<p>És még akkor mind az fényes remény volt, a mi most már csak
borongó emlékezet. Maga a szabadság ritka drága gyémánt, akkor! ma
már úttöltő kavics, a min rajta járunk.</p>
<p>… Tehát nem voltam már Zérus! Voltam már valaki. És azon fölül
még «valami» is voltam. Ez időközben letettem az ügyvédi vizsgát és
voltam «okleveles köz- és váltóügyvéd.»</p>
<p>A diplomám nem volt ugyan «præclárumos» csak «laudábilés». A
szóbeli rigorosumot fényesen kiálltam; hanem a «scripturistikánál»
(de szép szittya-latin szó!) a magyar stylusom nem találtatott
kielégítőnek.</p>
<p>És az ügyvédi diplomát kihirdettetni a megye gyülésén, elég
ünnepélyes ok volt a szülővárosom meglátogatására.</p>
<p>Most azután felemelt fővel léphetek a szép tündérleány ragyogó
két tengerszeme elé!</p>
<h2>VI. FEJEZET.</h2>
<p class="center">FURCSA PÁRBAJ. – A VÉGZETES «J» BETŰ. – VAGYOK
MÉG GYURICZA PÉTER IS.</p>
<p>Egy epizódot kell még elmondanom, mely compositióm staffage-át
kiegészíti.</p>
<p>Vahot Imre, hogy a tizek elpártolását ellensúlyozza, a még
fiatal nemzedéknél ujonczozott s fel is fedezett egy fiatal
humoristát, a kit oda fogadott a lapjához segédszerkesztőnek.
Később kitünő iró lett belőle; hanem eleinte egészen vad genie
volt. Nem értett más nyelvet, mint magyart és diákot. Külömben igen
jó fiu volt. Ő is odajárt közénk a közvélemény asztalához s még egy
pár vendéget is hozott magával. Az egyik volt egy ferdevállú
kritikus, a ki a szinpadot nyelvtani tekintetekből birálta, a másik
pedig volt Bagotay Muki. Ez nem volt iró, csak balek. Minthogy
velünk együtt ivott, annálfogva közénk tartozónak tekintette magát.
<span class="pagenum"><a name="Page_49" id=
"Page_49">-49-</a></span></p>
<p>Egy délután a humorista és Muki összeakaszkodtak. Muki jónak
látta valami hódításával dicsekedni, a humorista erre valami élczet
mondott; ebből csetepaté lett; azt mondják, tettlegességig ment a
dolog. Én nem voltam ott, csak másoktól hallottam. Kétségtelenül
párbaj lesz a vége.</p>
<p>Este későn, mikor már feküdni készültem, beállít hozzám a
ferdevállu czimbora. Arcza még baljóslatubb volt, mint
egyébkor.</p>
<p>– Titkot közlök önnel. De elvárom lovagiasságától, hogy nem adja
tovább.</p>
<p>– Szavamat rá.</p>
<p>– Barátunk holnap verekedni fog Bagotay Mukival. Én vagyok a
segéde.</p>
<p>– Rendén van.</p>
<p>– Ön lesz szives fegyvert kölcsönözni?</p>
<p>– Barátom! Nekem van «egy» pisztolyom: de az duplacsövű.</p>
<p>– Épen az kell.</p>
<p>– Hogy a tatárba? Először az egyik fog vele lőni s ha ez nem
talált, átadja a másiknak s ez lő vele vissza?</p>
<p>– Igen is.</p>
<p>A görbe kritikus olyan komoly arczczal mondta ezt, hogy nekem el
kellett hinnem. Ime egy egészen új módja a párbajvívásnak, és nem
is rossz ötlet.</p>
<p>Másnap korán reggel, még föl sem keltem, már rám nyitott a
secundans. Hozta vissza a végzetes pisztolyt.</p>
<p>– Megtörtént, mondá gyászos méltósággal.</p>
<p>– Mi lett a kimenetele?</p>
<p>– Szegény barátunk meglövetett.</p>
<p>– Veszélyesen?</p>
<p>– Karjába hatolt a golyó. De már ki van véve.</p>
<p>Ez a hír egész részvétemet felkölté.</p>
<p>Sietve felöltöztem s vágtattam a Pilvaxba. A közvélemény
asztalánál már ott találtam a jó barátokat, kik <span class=
"pagenum"><a name="Page_50" id="Page_50">-50-</a></span> mindnyájan
osztozának velem a szánakodásban. A kritikus elbeszélte a szomorú
részleteket.</p>
<p>Hát egyszer rohan be a kávéházba Degré és Lauka, nagy
indulattal.</p>
<p>– «Kohlmarkt» az egész párbaj! Nincs neki semmi baja. Nem
sebesült meg! Fekszik az ágyban, a karja bekötve, az inge véres,
jéggel borogatják! Csupa komédia!</p>
<p>A secundans komolyan állítá, hogy védencze megsebesült.</p>
<p>– Meg akarunk győződni felőle!</p>
<p>– Csak nem kivánják önök a nyitott sebről a köteléket
letépni?</p>
<p>Ezt én is határozottan elleneztem s pártját fogtam az
irótársnak. Találtam más expedienst.</p>
<p>– Ki volt az orvos, a ki a sebet bekötötte?</p>
<p>A kritikus megmondta a doktor nevét.</p>
<p>– Gyerünk az orvoshoz!</p>
<p>Doktor K...y igen derék, becsületes jellemű férfiu volt, a ki a
közönség tiszteletét méltán kiérdemelte.</p>
<p>Rajta rontottunk brachiummal.</p>
<p>– Feleljen ön, van-e seb a humoristának a karján?</p>
<p>– Van, felelé az orvos.</p>
<p>– Igaz-e, hogy ön vette ki belőle a golyót?</p>
<p>– Igaz!</p>
<p>– Orvosi hitelére mondja ön ezt?</p>
<p>– Orvosi hitelemre!</p>
<p>Ebben aztán meg kellett nyugodniok a barátaimnak. Tovább
inquirálni már nem szabad.</p>
<p>Én azonban még hátramaradtam az orvosnál, mikor a két bajtársam
eltávozott, s azt mondám neki:</p>
<p>– Kedves doktorom. Arra a kérdésre felelt ön, hogy ki vette ki a
bajtársunk sebéből a golyót; de már most arra feleljen ön nekem,
hogy ki tette bele?</p>
<p>– Ejnye, ejnye, ejnye! zsémbelt a doktor. De rossz ember az
ilyen ember, a kinek olyan sok fantáziája van.</p>
<p>Hát az volt az eset, hogy a mi humoristánk, meg Bagotay
<span class="pagenum"><a name="Page_51" id=
"Page_51">-51-</a></span> Muki amerikai párbajt vívtak; a ki a
fekete golyót huzta, annak kellett no, nem meghalni, hanem doctor
K...y-val a karján sebet csináltatni. A doktor tett a lánczétával
egy, két centiméter hosszúságú s négy milliméter mélységű hasítást
a biceps fölött az epidermisen, abba beleillesztett egy golyót, meg
kivette, aztán bekötötte a sebet s a sértett becsület tökéletesen
helyre volt állítva. Egy szóval sem vitatom, hogy ez nem a
legkorrektebb eljárás, a mit csak képzelni lehet.</p>
<p>Én tehát haza mentem a szülővárosomba, kihirdetni az ügyvédi
diplomámat. Tulajdonképpen, hogy rég nem látott ábrándomat újra
felkeressem.</p>
<p>Talán emlékezik még arra a jelenetre, a mi a reineclaude fák
árnyékában történt?</p>
<p>Családunk körében igen jól fogadtak; ebédre az anyámnál jött
össze a rokonság, vacsorára a sógoromnál, Vály Ferencznél. Ide
hivatalos volt a két kálvinista lelkész is s azok közül az egyik
felköszöntött, mint «egy gyámnak a fiát és két gyámnak az atyját.»
(Példálózás az atyám hivatalára s az új szindarabomra.) Ez volt az
első toast, mely arczomat megpirítá.</p>
<p>Másnap volt a megyegyülés, melynek végén, nyilt teremajtók
mellett, ünnepélyesen ki lett hirdetve a diplomám. Ezen a napon az
édes anyám nekem adta az atyám ezüstös kardját és az általa viselt
pecsétnyomós gyűrűt, a karniolba vésett ősi czímerrel. Akármilyen
demokrata vagyok is, mégis be kell vallanom, hogy van benne valami
lélekaczélozó eszme, hogy ezzel a karddal nálamnál jobb elődöm
hazát, nemzetet, igazságot, alkotmányt védett valaha s ez a
pecsétnyomó örök időkre szóló jogokat szentesített. Hajdani bevett
szokás szerint az apai kard és pecsétnyomó gyűrű a legkisebb fiut
illette örökségben; a bátyámnak még életében adott az apám kardot
és gyűrűt, a mikor a diplomáját hazahozta.</p>
<p>Azután még hivatalos látogatásokat kellett tennem a megyei és
városi előljáróságnál; a volt principálisomat is <span class=
"pagenum"><a name="Page_52" id="Page_52">-52-</a></span>
meglátogattam; ott is volt egy szép kis leány, a kinek az arczképét
megörökítettem; de az még akkor nevelőbe járt. Annak nem volt
regénye; ifjan halt meg: üdvöt talált.</p>
<p>Csak délután jutottam el Erzsikéékhez.</p>
<p>Mi mulja fel a világ minden örömei között azt az első
szívdobogást, a mit az ifju ember érez, mikor hosszú távollét után
ismét közeledik ahhoz az ábrándképhez, a kiről azt hiszi, hogy az
is épen úgy ábrándozott ő róla azóta mindig, hogy elváltak
egymástól.</p>
<p>Igaz, hogy az elválás nagyon rögtönözve volt, talán némi
tövishegy is törhetett benn miatta; de hiszen bevallott czélja volt
az eltávozásomnak: hírt, nevet, világi állást vívni ki magamnak. S
ime másfél év telt le s mind ez megvan, szerkesztő vagyok. Jogom
van pluralisban beszélni, mint a királynak, sőt több jogom van;
mert a király csak a parasztokat adóztathatja meg, de én a nemes
embereket is. S ez is «Dei gratia.»</p>
<p>Azt hittem, hogy az egész világ az enyém s a hova belépek, a
diadal jár előttem, utánam.</p>
<p>A legutolsó divat szerint voltam öltözve, «Martinek és Korsinek»
világhírű szabászczég remekelt rajtam s a lábamon fénymázos czipő
volt; a sétapálczám halcsontból, arany fogantyuval. Jaquemár
keztyük hozzá. A hajamat most már nem magam sütöttem fel
megtüzesített czirkalomszárral, mint patvarista koromban: fodrász
szedte csigákba; s most már nyalka, kipödrött bajuszom is volt és
körszakállam.</p>
<p>Mindezekkel szükséges eldicsekednem a drámai climax végett.</p>
<p>A jól ismert társalgó teremben a nagyságos mamát találtam, meg a
nagynénét; a társalgó kisasszony haza utazott a rokonaihoz.</p>
<p>Az üdvözlő kézcsók után az volt a kérdésem: «hát Erzsike
kisasszony?»</p>
<p>– Ő odabenn van a szobájában. <span class="pagenum"><a name=
"Page_53" id="Page_53">-53-</a></span></p>
<p>– Szabad bemennem hozzá?</p>
<p>– Oh tessék.</p>
<p>Ugyanazon emlékezetes kis szoba volt ez, a melyben az ő
arczképét festettem.</p>
<p>A leányka egyedül volt, az asztalkája mellett ült és a himző
ráma fölé volt hajolva. Nagyon el kellett merülve lennie a
munkában, mert külömben meglátta volna az ablakon át, hogy ide
jövök.</p>
<p>Valami gyöngyhimzés volt előtte; úgy látszik, hogy
tárczaborítéknak készült. A mint észrevette beléptemet, hirtelen
rádobta a zsebkendőjét, de az én szemeim azért egy pillantás alatt
észrevették, hogy a gyöngyös lapon egy nagy «J» betü van formálva.
Mi lehetne az más, mint az én nevem kezdőbetüje? Megerősített ebben
az is, hogy ugyanazon asztalkán állt az én festményem is, díszes
támlányra téve. Tehát van, a mi folyton fentartja az emlékemet
előtte.</p>
<p>Nyájasan üdvözölt, de én a mosolygásán keresztül észrevettem
valami ellenséges indulatot. Benne van az a szemekben s gyakorlott
kardvívók még azt is ki tudják az ellenfél szeméből nézni, hogy az
hova vág most?</p>
<p>Ő kérdezősködött mindenféléről, én feleltem nagy pontossággal;
de ezek a kérdések és feleletek mind csak finták voltak; a
kardhegyek kerülgették egymást.</p>
<p>Egyszerre aztán csak odaütött a fejemre ezzel a kérdéssel:</p>
<p>– Hát a szeretetreméltó kis csemete mit csinál?</p>
<p>Az első meglepetésre azt sem tudtam, miről van szó.</p>
<p>– Miféle csemete?</p>
<p>– Hát az a kedves kis színpadi tündér, a kiért ön annyira
fellelkesült.</p>
<p>Itt van ni! Már itt is a szememre lobbantják! Hát nem elég volt
nekem egyszer meglakolnom a szép Lilláért? Hiába szabadkoztam, hogy
én soha életemben másutt, mint a szinpadon nem láttam e fiatal
művésznőt, ott mindenesetre, nagyon tisztelem, de semmi gyöngéd
érzelemmel <span class="pagenum"><a name="Page_54" id=
"Page_54">-54-</a></span> nem viseltetem se ő hozzá, se semmi más,
nőnemen levő halandóhoz egész Budapesten.</p>
<p>– Hagyjuk ezt el! mondta Erzsike gunyolódva. Mindenről jól
értesülve vagyunk! Hát a házigazdájának a három szép leánya?</p>
<p>– Kérem, a legidősebb kilencz esztendős.</p>
<p>– Meg a vidám szomszédnői!</p>
<p>– No, ez már szörnyűség! (Itt még csak el sem mondhattam az
igazat.) De hisz épen én voltam az…</p>
<p>– A ki miatt a városkapitánynak be kellett avatkozni… oh, mi
mindent jól tudunk. Megsugja nekem az én kisujjam…</p>
<p>Én egészen fel voltam háborodva. Vajjon ki áztathatott el így
engem?</p>
<p>Ő pedig csak úgy szórta szemeiből a szikrákat felém.</p>
<p>Nem sokáig kellett kétségben maradnom. Valami új látogató jött,
már a külső teremben felismertem a hangját; ez ő, Bagotay Muki.</p>
<p>Világos hogy ő az Erzsikének az a bizonyos «kisujja», a ki
mindent besug.</p>
<p>Törte be magát a szobába. Infamisan szép volt megint. Az én
hajbodrozatom egészen elsilányult az övé mellett. Az öltözete is
sokkal fessebb volt, mint az enyém. S milyen biztos fellépése volt.
Én még kezet sem mertem szorítani Erzsikével s ő már le is
térdepelt előtte, a kalapját, szivével együtt a lábaihoz téve.</p>
<p>– No, menjen, ne bolondozzék! utasítá rendre Erzsike, rám
mutatva.</p>
<p>– Servus, pajtás! mondá erre a Muki, észrevéve jelenlétemet. Hol
is találkoztunk utoljára?</p>
<p>– Makaó szigetén.</p>
<p>Erzsike nagyot nevetett. Ő azt is tudta, hogy a
Pillvax-kávéháznak van egy kis mellékszobája, a hol Makaót
játszanak s annak Muki állandó látogatója.</p>
<p>– Eh, hisz te nem jársz oda! mondá Muki s ezzel kicsinylő
lenézését akarta kifejezni. Ő nem foglalkozott velem <span class=
"pagenum"><a name="Page_55" id="Page_55">-55-</a></span> tovább,
hanem Erzsikéhez fordult, azt a himzésre vetett zsebkendőt akarva
eltávolítani, a mit Erzsike teljes erélyével megakadályozott.</p>
<p>– Hisz úgyis az enyim lesz az, erősködék Muki.</p>
<p>– Majd várjon sorára, megkapja a nevenapján.</p>
<p>A nevenapján! Ekkor villámlott az agyamba. Hisz Mukinak a
becsületes neve «János». Az ő kezdőbetűje ez, nem az enyém.</p>
<p>Rettenetes drámai fordulat! Hogy most egyszerre Muki lett az
okos ember, és én lettem az ostoba!</p>
<p>Nagyon furcsa figurát kellett személyesítenem e perczben.
Mintaképe voltam a bamba meglepetésnek.</p>
<p>Muki azután magyarázatul megfogá Erzsikének a kezét és az
ajkaihoz emelte, forma szerint tudatva velem:</p>
<p>– Erzsike az én jegyesem.</p>
<p>Hja, hát ezért kell énnekem azokat a sardanapáli vádakat a
fejemre halmoztatnom! A szinpadi csemete, a virágoskert, meg a
házikisasszonyok, ez mind csak aranyhid a visszavonulásra.</p>
<p>Ekkor aztán én is megtaláltam az okosabbik eszemet s azt
mondtam, hogy gratulálok hozzá.</p>
<p>Már most aztán csak azért is ott maradtam. Lássák, hogy egészen
közönyös rám nézve ez a dolog.</p>
<p>– Hiszen bizonyosan tudhatod, – mondá Muki – hogy a legutóbbi
párbajomnak mi volt az oka?</p>
<p>– Annak a te hires párbajodnak?</p>
<p>– Gondolom, hogy elég hires. Nekem igen jó pajtásom volt szegény
fiu, a kit meglőttem. De ha édes testvérem lett volna is, a miért
az én menyasszonyomról tiszteletlenűl nyilatkozott, mégis meglőttem
volna.</p>
<p>Erzsike hiu tetszelgéssel mondá:</p>
<p>– Menjen! Maga vérengző gyilkos!</p>
<p>És ezt én előttem mondja el, a ki jól tudom az egész párbaj
historiáját! Milyen nevetségessé tehetném most, ha elmondanám,
hogyan történt. – Azért sem teszem: ti ketten megérdemlitek
egymást. <span class="pagenum"><a name="Page_56" id=
"Page_56">-56-</a></span></p>
<p>Csupán annyit mondtam rá:</p>
<p>– El kell ismernem Muki pajtás, hogy fantázia dolgában erősebb
vagy nálamnál.</p>
<p>– Talán egyébben is erősebb vagyok. – Szólt Muki a karját
kinyujtva felém.</p>
<p>– Azt megpróbálhatjuk egyszer, a vivóiskolában.</p>
<p>– Eh mit? A vivás kohlmarkt! Birokra mutatja meg, a ki legény,
hogy mit tud? Az a divatos gymnastica tiszta komédia. Azt kell
megtenni, a mit én teszek, mikor kimegyek a pusztámra. Van ott
nekem egy számadó gulyásom, a Gyuricza Péter. Azzal szoktam én
birkózni. Pedig az kemény legény. A ki száz ökröt tart rendben.
Mégis három mérkőzésben kétszer én terítem Gyuricza Pétert a gyepre
s csak egyszer a Gyuricza Péter engem.</p>
<p>– Az bizony elég szép mulatság.</p>
<p>– Hát biz azt nem a tollforgatással, meg a pemzlikenéssel
tanulják.</p>
<p>Rá kellett hagynom: a mi igaz, az igaz. Nem csak az az igaz,
hogy én Sámson nem vagyok, de még az is igaz, hogy száz ökör
ellenében az én szegény pegazusom nagyon sovány vontató marha.</p>
<p>Bagotay Muki pedig nem érte be a diadalával; egészen a lába alá
akart gázolni. Mintha csak most akadna meg a szeme azon az általam
festett arczképen, abba kötött bele.</p>
<p>– Addig is, a míg az eredetijét birhatom, ezt az arczképet
elviszem magammal.</p>
<p>Erzsike tiltakozott ellene.</p>
<p>– Nem, nem, azt nem adom oda.</p>
<p>De már akkor a Muki felkapta az asztalról az arczképet s
feltartá azt magasra, úgy, hogy Erzsike nem érte el a kezével.
Kért, könyörgött, mérgeskedett, de a Muki csak nevetett és azt
allegálta, hogy ő az arczképet viszi.</p>
<p>Már ekkor rajtam is erőt vett a rossz indulat.</p>
<p>– Uram, – mondám, vállára téve a kezemet, – tegye le azt a
képet; azt én nem az ön számára festettem. <span class=
"pagenum"><a name="Page_57" id="Page_57">-57-</a></span></p>
<p>Milyen gunyosan nézett rám félvállról.</p>
<p>– Te? Te akarsz én velem kikötni? Te poéta?</p>
<p>S azzal nekem veté magát, azzal a jámbor szándékkal, hogy
Erzsike szobájából kitoljon a terembe. Mikor aztán látta, hogy
ellenállok, nyalábra kapott mind a két karjával. Én is átöleltem.
Aztán elkezdtünk dulakodni. Biz ez nem elegans hölgy boudoirjába
illő productio, de megtörtént. A Muki dühös volt, hogy a derekamat
nem hagyom olyan könnyedén betörni. Erzsike sikongatott s
felmenekült az ablakzsámolyra. Egyszer aztán én neki veselkedtem s
úgy teremtettem le a Mukit a kanapéra, hogy mindjárt letört a
kanapé karja.</p>
<p>– Vagyok én is Gyuricza Péter!</p>
<p>Ezt a győzelmemet nem adnám oda a világ minden dicsőségeért.</p>
<p>A nagyságos mama és a nagynéne rémülten szaladtak át a nagy
birkózási zajra s nagy volt a megbotránkozásuk, mikor azt látták,
hogy én ott térdelek a Mukinak a mellén.</p>
<p>– Eressz fel pajtás! – mondá a vetélytársam.</p>
<p>Hát hiszen én sem akartam egyebet, mint az arczképet elvenni a
jogtalan követelőtől.</p>
<p>A szegény arczkép azonban pórul járt: a küzdelem alatt leesett a
földre, a lábaink alá s valamelyikünknek a sarka ott hagyta rajta
az önlenyomatát.</p>
<p>Erzsike sirva fakadt, mikor meglátta az arczképen esett
havariát; a nagyságos mama pedig a letört pamlag felett
lamentált.</p>
<p>Erzsikét aztán megvigasztaltam, hogy majd kiigazítom a képen
esett hibát; van festékem hozzá.</p>
<p>– De azért nem kell neki ülni. – Sietett közbeszólni a mama.
(Megijedt, hogy megint elkezdek a házhoz járni s még elrontom a jó
házasságot.)</p>
<p>– Nincs is már meg az a ruhám, – mondá Erzsike.</p>
<p>Az a bizonyos szép ruhája! Bár soha se is lett volna meg.
<span class="pagenum"><a name="Page_58" id=
"Page_58">-58-</a></span></p>
<p>Én aztán biztosítám őket, hogy ki tudom a képet javítani otthon,
magamtól is. – S azzal eltettem azt a zsebembe. – Nem jön az ide
többet vissza.</p>
<p>A mama és a nagynéne ostentative foglalkoztak Mukival,
sajnálkozó részvétüket kifejezve, a mitől az egészen megvadult.</p>
<p>Én kihátráltam, minden bucsuzási kisérlet nélkül.</p>
<p>Az Erzsike azonban utánam futott s az ajtóban utolérve, megfogá
a kezemet, meleg hangon sugva:</p>
<p>– De ugy-e, ki fog engemet jól igazítani?</p>
<p>– A képet igen.</p>
<p class="center">*</p>
<p>Egy óra mulva a gőzösön ültem s néztem az elmaradó füstöt, mely
szülővárosomat eltakarta. Úgy volt, mintha temetésről térnék
vissza.</p>
<h2>VII. FEJEZET.</h2>
<p class="center">VILÁGFÁJDALMAS ÁLLAPOTOK. «MARADJ, VAGY
FUSS!»</p>
<p>Mikor Pestre hazaérkeztem, két levelet találtam az
iróasztalomon; az egyiket Várady Tóni irta, meghivott az újszülött
fiának a keresztelőjére; a másikban Petőfi tudatta velem a
végbement házasságát Szendrőy Juliával; most a koltói
Teleky-kastélyban töltik a boldog napokat.</p>
<p>Mind a két barátom velem egyenlő sorsu szegény legény volt. És a
hölgyeik, kik őket élettársként követték, előkelő, gazdag családok
leányai, kényelemhez, pompához szokva, udvarlóktól körülhizelegve,
anyáik szemefénye. – Családjaik ellenezték a házasságukat. – És a
szerető hölgyek a szülői kitagadás sulyát hurczolva magukkal,
követték mégis a kedvesüket.</p>
<p>Tehát nem ábránd, de meglevő arany az igazi szerelem! Csak engem
neveznek bolond alchimistának, ha ezt az aranyat keresem.
<span class="pagenum"><a name="Page_59" id=
"Page_59">-59-</a></span></p>
<p>Petőfi azzal bizott meg a levelében, hogy fogadjak valahol egy
alkalmas szállást, a hol ők és én együtt lakhassunk.</p>
<p>Én csakhamar találtam a dohány-utczában egy csinos első emeleti
szállást három szobával és a hozzá tartozókkal, a mi alkalmasnak
látszott; az egyik első szoba Petőfiéknek, a másik nekem, a
közbeeső közös ebédlőnek hagyva; külön bejárás mindkettőnk
számára.</p>
<p>Őszre beköltözött az ifju pár; ők tartottak egy cselédet, nekem
volt egy öreg szolgám. Egyszerű butorzatunk volt mindkettőnknek.
Petőfiné úgy jött el hazulról, kelengye nélkül; még csak egy
divatos kalapja sem volt; maga horgacsolt magának fejkötőt, azt
viselte. A haja rövidre volt vágva, úgy nézett ki, mint egy kis
fiu.</p>
<p>Semmijük sem volt és mégis milyen boldogok voltak! Juliának az
volt az egyedüli mulatsága, hogy Petőfitől tanult angolul s aztán
ebéd fölött (a mit a «Sas»-ból hozattunk) beszéltünk angolul,
egymás rovására mulatva.</p>
<p>És énnekem ezt az ő boldogságukat mindennap kellett látnom.</p>
<p>Ez olyan, mintha valaki a poklot még meg is paprikázza.</p>
<p>Ezen korszak alatt jelentek meg az «Életképek»-ben bizonyos
«Aggteleki»-től «Viszhang szavai» czím alatt több rendbeli
költemények, állítólag egy művésznőhöz irva. Ma már bevallhatom,
hogy azoknak a költeményeknek a szerzője én voltam. Hanem azért
(daczára annak, hogy a versek nem rosszak) ünnepélyesen tiltakozom
az ellen, hogy valaha valaki ezeket az én munkáim sorába beiktassa;
mert én még ma, negyven év után, sem vagyok olyan vén, mint a
milyen életunt, decrepitus, halálra vágyó ficzkó volt az a bizonyos
Aggteleki.</p>
<p>De ugyanez a keserű, világgyülölő hangulat vonul végig minden
egyéb akkor irt munkámon; az összetört kedély kifakadásai,
rémlátások beteg képzelet álmaiból, önmegvetés, holdkóros
világnézetek jellemzik valamennyi <span class="pagenum"><a name=
"Page_60" id="Page_60">-60-</a></span> akkori elbeszélésemet. S
ezek akkor tetszettek. Akadtak utánzóim. Még Petőfit is
félrevezettem az igaz utról. Maga bevallá, hogy a «Hóhér kötele»
czímü regényét az én «Nyomorék naplója» czímü elbeszélésem hatása
alatt irta; a mi azután a szörnyetegségek netovábbja.</p>
<p>Ki tudja hová építettem volna fel ezt a Bábeltornyot, ha egy
egészséges földindulás le nem dönti.</p>
<p>Petőfi egyszer rajtakapott, mikor azt a bizonyos arczképet
kijavítgattam. Észrevette a szemeimen, hogy könyeztek.</p>
<p>Én titkolni akartam azt; resteltem nagyon.</p>
<p>– Így van ez jól, fiu – mondá ekkor, – szükség van a világban
most olyan emberekre, a kik nem boldogok.</p>
<p>Emlékezetes egy mondás!</p>
<p>Akkoriban irta ezeket: «Véres napokkal álmodom». – «Dalaim». Ez
égverő végstrófával: «De mit tür a szolgaságnak népe? Mért nem kél
fel, hogy lánczát letépje? Arra vár, hogy Isten kegyelméből, azt a
rozsda rágja le kezéről?»</p>
<p>Aztán átvitt a maga szobájába. Annak a falain voltak díszes
rámákban felakasztva a franczia forradalom főfő vezetőinek remek
kőrajzu arczképei. Ez volt az egyedüli fényüzése, Danton,
Robespierre, Desmoulins Camille, Saint Juste, madame Roland. Ott
azután feleségestől együtt kiosztották a szerepeket; nekem volt
szánva Saint Juste, Juliának madame Roland. És azután beszéltünk a
«véres napokról». Nem soká lesz az már álom, ébren látjuk. S ott
leszünk az elsők között.</p>
<p>Más ép eszü ember, az ilyen beszédekre, az ablakon át szökött
volna ki ebből a házból; én hozzá voltam bűvölve. Nekem éppen hozzá
illett a lelkiállapotomhoz: meggyujtani magamon a Dejanira-köntöst
s aztán kiszaladni a nép közé, hogy az is gyuladjon tőlem
lángra.</p>
<p>«Férfi sorsa a nő!»</p>
<p>Ha akkor az a hölgy, a mikor utoljára a kezében volt a kezem,
azt mondja: «maradj itt!» bizony ott maradok. <span class=
"pagenum"><a name="Page_61" id="Page_61">-61-</a></span> Bizony
beérem a magam kis boldogságával s nem futok a hír holdvilága után.
Manapság valószinüleg királyi táblai ülnök volnék s magam is
nagyokat nevetnék rajta, mikor barátságos lakomázás végén a
kollegáim szörnyeteg mondatokat idéznek a legelső regényemből, a
melynek egy-egy defectus példánya még valamely antiquarius
kaczatjai közül curiosumképpen előkerül.</p>
<p>Így lett volna, ha az a hölgy azt mondja, hogy «maradj».</p>
<p>Ha pedig azt mondja az a hölgy, hogy «fuss!» hát akkor futottam
volna én is a futó csillagok utján, a merre a többiek.</p>
<p>Hisz azok közül, a kik márczius tizenötödikén velem együtt ott
álltak a népsokaság előtt a városház erkélyén, hirdetve, hogy «itt
a népszabadság napja!» az én szép, fiatalarczu, lángszivű
munkatársaim közül hárman tüntek el, az akkor kimondott szóért:
«szabadság», úgy, hogy a sirjukra sem találni, Petőfi, – Vasváry, –
Bozzai.</p>
<p>És bizonyára nekem is elég lett volna akár az a négy lat ólom,
akár az a kozáklándzsa, akár az a granátszilánk, mely azt a hármat
megölte…</p>
<p>Ha a hölgy azt mondja: «fuss!»</p>
<p>Sorsom feladta a talányt: «vagy élni elfeledtetve, vagy ifju
halálomról megemlegettetni».</p>
<p>«Maradj!» vagy «fuss!»</p>
<p>Ekkor azt mondta egy hang:</p>
<p>«Menj! De együtt megyünk!»</p>
<p>De ez nem a tengerszemü hölgy hangja volt.</p>
<p class="center">*</p>
<p>Egy reggel Petőfi kaczagva ront be a szobámba:</p>
<p>– Hahaha! Akarsz nevetni? Fogadd ezt a «Honderüt».</p>
<p>S kezembe adja az ellenséges lap legujabb számát.</p>
<p>A szemem egyszerre megakadt rajta, a mi olyan nevetni való volt.
– Szülővárosomból pompás leirása annak az esküvőnek, mely Bagotay
Nepumok János úr és a világhírü <span class="pagenum"><a name=
"Page_62" id="Page_62">-62-</a></span> szép hölgy között végbement.
(A nevét nem olvastam el.) A boldog pár mézesheteit Párisban fogja
élvezni.</p>
<p>Hahaha!</p>
<h2>VIII. FEJEZET.</h2>
<p class="center">GYURICZA PÉTER FELESÉGE.</p>
<p>A márcziusi napok után elköltöztem Petőfitől más szállásra.
Annyira felvittem a dolgomat, hogy magam tarthattam már saját
butoraimmal ellátott két szobás garçonlakást. – Ez tulajdonképpen
csak az én beköltözésemmel lett garçonlakás; mert előttem egy
öregecske hölgy lakott benne, a ki cselédszerzéssel foglalkozott.
Ismerte mindenki a «mámit». Ott lakott a hatvani-utczában, a
nemzeti casino palotája és a most épült vas-ház közötti két
emeletes házban: udvarra.</p>
<p>Én nagyon meg voltam elégedve a lakásommal, mely az én
életföladatomnak egészen megfelelt; csak az az egy hátránya volt,
hogy az a sok odaszokott szakácsné, szobalány, pesztonka egyre rám
nyitogatta az ajtót, azt gondolva, hogy én fogok nekik helyet
szerezni. Sokszor kivertek a munkából. – Azután még gyanuba is
keverhette az embert az a sok vászoncseléd, a ki az ajtómra járt. –
Az átelleni szállás korridorjáról éppen oda lehetett látni az én
ajtómra. S azon a szálláson Laborfalvy Róza lakott. Resteltem
volna, ha valami rosszat gondolna felőlem.</p>
<p>Nem voltam már világfájdalmas, sőt privátfájdalmas sem.</p>
<p>Ismét belejöttem az arczképfestésbe. Egy karcsu, magas hölgy,
fehér atlasz ruhában, nagy fekete szemekkel, vállig omló szénfekete
angolos hajfürtökkel volt készülőben a támlányomon; az utolsó
ecsetvonásokat tettem rajta, az eredetinek nem kellett modellt
állni. (Ez a kép ma is megvan nálam.) <span class=
"pagenum"><a name="Page_63" id="Page_63">-63-</a></span></p>
<p>Egyszer csak kopogtatnak az ajtómon. «Szabad!» Kinyitják, belép
rajta egy kaczkiás paraszt menyecske.</p>
<p>Ihol van ni! Már megint egy dajka, a ki helyet keres.</p>
<p>– Nincs semmi! Nem lakik itt a czupringerné! – mondám én
mérgesen, az arczképemmel levén elfoglalva; s aztán, hogy az
alkalmatlankodó még sem vonult vissza, elég nyersen rivalltam rá:
«no hát csak Isten hirével odább, hugám».</p>
<p>Erre a paraszt menyecske elnevette magát.</p>
<p>Mintha én ezt a nevető hangot már hallottam volna valaha.</p>
<p>Oda fordultam, ránéztem; és mentül tovább néztem, annál jobban
elámultam.</p>
<p>Delipiros viganó volt rajta, sárgazöld virágokkal, a fölött
sötét kék damisz kétszél kötény, fekete selyem pruszlik, puffatag
ujjakkal. Azon fölül a derekán átkötött pálmavirágos cziczkendő, a
fején tarajos főkötő, kikeményített czérnacsipkékkel fodrozva; a
karjára öltve hozott egy füles, födeles kosarat.</p>
<p>Az arcza barnapiros volt a napsütéstől s valami dévaj ördögöcske
incselkedett a nevető vonásaiban. – Nem akartam hinni a két
szememnek.</p>
<p>– Hát nem ismer rám? – szólalt meg nevetésre hajló hangon. – Én
vagyok, az Erzsike!</p>
<p>Láttam ám, hogy az, de el nem tudtam gondolni, hogy mi oka lehet
rá, ebben a maskarában járni végig fényes nappal Budapest utczáin
és éppen nálam látogatást tenni.</p>
<p>– Bagotayné asszonyság? – hebegém zavarodottan.</p>
<p>– Oh, nem vagyok már Bagotay Mukiné, hanem Gyuricza Péterné.</p>
<p>– Mi a világ csodája? Gyuriczáné? A gulyásné?</p>
<p>Bámulatom olyan őszinte volt, hogy Erzsike nevetve csapta össze
a kezeit.</p>
<p>– Hát maga ezt nem tudja? Hát nem irták meg hazulról?</p>
<p>– Rég nem kaptam onnan levelet. <span class="pagenum"><a name=
"Page_64" id="Page_64">-64-</a></span></p>
<p>– De hisz ez olyan hét vármegyére szóló botrány, a milyen nem
volt a városunkban a «franczia-futás» óta. Ön pedig
lapszerkesztő!</p>
<p>– Az én lapom nem foglalkozik családi ügyekkel.</p>
<p>Erzsike arcza úgy égett: a két tenyerét végig simogatta rajta;
azt hitte tán, hogy letörülheti róla a pirulás áruló szinét.</p>
<p>– Úgy kimelegedtem ezen a meredek lépcsőn.</p>
<p>A lépcsőre fogta rá az arcza lángolását.</p>
<p>Erről eszembe jutott, hogy talán le is kellene ültetni nálam a
látogatót. Megkináltam a pamlaggal.</p>
<p>– Oh nem! Oda nem! Az uri asszonynak való! Jó lesz nekem itt, –
mondá s azzal leült a ládámra; a karján hozott kosarat letette maga
mellé. «El vagyok ám fáradva igazán; Váczig gabonás hajóval
utaztam, onnan Pestig gyalog».</p>
<p>– Hiszen gőzhajó jár.</p>
<p>– De az «uram» nem adhat ám gőzhajóra valót. Csak úgy szegény
ember sorjában. Nézze, itt van az egész útravalóm.</p>
<p>Azzal feltakarta a füles kosár födelét, megmutatta, hogy mi van
benne: egy darab fekete kenyér és valami zsíros papirosba takarva;
valószinüleg sajt és fokhagymás kolbász.</p>
<p>– Ennek még visszatérőben is el kell tartani.</p>
<p>Bennem ez a cynismus visszás érzést keltett.</p>
<p>– De már most mégis szeretném megtudni, hogy farsangi bohózat-e
az, a mit itt most kegyed játszik, vagy mi?</p>
<p>– Oh, nem! Dehogy! Bizony ne gondolja, hogy a maga kedvéért
öltöztem maskarának. Én most valóságos parasztasszony vagyok. Az is
akarok maradni. Ez igen komoly ügy rám nézve s a miért ide jöttem
önhöz: – nem hogy kiirjon valahogy az ujságba, hanem, hogy tanácsot
adjon.</p>
<p>– Én adjak «kegyednek» tanácsot? <span class="pagenum"><a name=
"Page_65" id="Page_65">-65-</a></span></p>
<p>– Hát kitől kérjek mástól? Az egész világ elitél, eltaszít.
Pedig senkinek sem vétettem, még gondolatban sem. Egyedül ön az, a
kit megbántottam – keservesen. Tehát önnél kell keresnem
védelmet.</p>
<p>Ilyen ám az asszonyok logicája!</p>
<p>Odaálltam eléje, az asztalom széléhez támaszkodva. Speculatio
volt tőlem, hogy ne láthasson arra az arczképre, a mit festek.</p>
<p>– Hát, hogy az elején kezdjem, folytatá a hölgy hosszú
szempilláit lesütve, odáig tudja ön, hogy én férjhez mentem;
megültük a fényes lakodalmat. Az egész város, a fél vármegye ott
volt. Gondolom, le is irták az ujságban. Hogyne? Mikor a város
leggazdagabb, híres, szép leánya esküszik meg a gavallérok
ideáljával? Az egyik visz százezer forintnyi hozományt magával, a
másik ősi kastélyba viszi a menyasszonyát négy tüzes paripán. Nem a
pap áldása a malaszt, hanem az az általános irigykedés. A férfiak a
menyasszonyt irigylik a vőlegénytől, a leányok a vőlegényt s
kénytelenek mind azt mondani magukban: «egymáshoz illő pár!» Ah,
csak ez az egy gyönyörüség maradt meg belőle a szivemben, mikor a
templomból kilépve szétnéztem a sokaságon s azt gondoltam: «ugy-e,
irigykedtek rám?»</p>
<p>Erzsike folytatá: «A templomból egyenesen hajtottunk a férjem
kastélyába; megszámláltam, harminczkét hintó kisért bennünket
odáig. Következett a fényes lakzi. Én aznap négyszer öltöztem át.
Ötödször aztán himzett pongyolába, mikor a nyoszolyóasszonyok a
menyasszonyi szobámba kisértek. Remekül volt az berendezve, bécsi
tapeczéros fáradt vele. Egész éjjel nem tudtam aludni. A bőgő, meg
a klarinét hangja fölhangzott hozzám a lakomateremből, meg a
férfisereg danája, rikongatása. Reggelig nem láttam a férjemet.
Akkor kezdett oszlani a társaság. Egyes danolók rikács hangja
vegyült össze még a czigányok bőszült zenéjével. Akkor került elő a
férjem. Csupa szánalom volt ránézni. Engem kedves «nénikéjének»
<span class="pagenum"><a name="Page_66" id=
"Page_66">-66-</a></span> nevezett s saját maga után tudakozódott
tőlem. Azután öltözetestől levetette magát a pamlagra s olyan
bolondokat beszélt, hogy utoljára is kaczagnom kellett rajta. No,
de azt mondtam magamban, ez már így szokás, mikor valaki búcsút
vesz a legénységétől. Azután csak erőt vett rajtam az álom. S
álmodtam őrült dolgokat. Ön is ott volt mindig. Eh, mit emlegetem
ezt?»</p>
<p>Azzal megigazítá a főkötőjére kötött kendőt s tovább
beszélt:</p>
<p>«– Dél volt, mikor felébredtem. Álmomban sokat kellett sirnom,
mert vánkosom nedves volt, a hol az arczom feküdt. Az én ideálom
már akkor nem hevert a pamlagon, hanem a szőnyegen, szétnyulva,
mint egy béka. Nagy munkámba került, a míg életre birtam
ránczigálni. Még nagyobb tudomány volt, megértetni vele, hogy
micsoda világrészben vagyunk s minő összeköttetés áll fenn
közöttünk. Akkor aztán minden áron azt követelte tőlem, hogy bujjak
be vele együtt a kanapé alá s hogy erre nem álltam rá, elkezdett
keservesen sirni s a pisztolyát követelte tőlem, hogy ő lövi magát
főbe. Én aztán odahoztam a mosdótálat, megmosdattam az arczát s egy
párszor bele is buktattam a hideg vízbe. Az én hősöm ordított, mint
a mosdatott gyermek, de aztán szerencsésen magához tért s fel
engedte magát szedni a földről. Egy korsó vizet kiivott s attól
kinyiltak a szemei. De azok is oly kicsinyek voltak ma, mint a
puczoké s először vettem észre, hogy egy kissé keresztbe
állanak.</p>
<p>És e beszéd közben el-elnevette magát az Erzsike.</p>
<p>«– De hogyan nézett ki! A haja boglyas, a bajusza csurgóra álló,
az öltönyei összedúlva, piszkolva. Újra kellett egészen
öltöztetnem. Egy kicsit zsémbeltem is vele: «Szép állapot,
mondhatom.» A mire ő azzal felelt, hogy de hát a czimborák! a Nusi,
az a Lenczi, meg a Blikus! hogyan lettek elkészítve! Elhullottak, ő
maradt a győztes! S a közben akkorát ásított, hogy kérnem kellett,
hogy ne nyeljen el. Utoljára leültettem egy székre, hogy a haját
<span class="pagenum"><a name="Page_67" id=
"Page_67">-67-</a></span> rendbehozzam. E közben meg folyvást
jajgatott és káromkodott, hogy ő neki minden hajaszála úgy fáj,
mintha ördögök húzogatnák vasfogóval.</p>
<p>Megint közbenevetett a hölgy.</p>
<p>«– Ez önnek mind új dolog, ugy-e? Ilyet nem látott soha? Hát
azért lesz az ember az első dandy menyasszonya, hogy tapasztaljon
rendkívüli dolgokat. Külömben talán nem is rendkívüli. Következett
a lakoma folytatása, a korhely-levesen kezdve. Már itt főkötővel a
fejemen elnököltem. Vendégeink mind mámorosak voltak még. Különös
megjegyzéseket kellett hallanom. Ilyenkor az a virtus, hogy ki tud
az új menyecskének valami olyan bókot mondani, a mitől az jobban
elpiruljon? Valamennyinek olyan borizű hangja volt már. A násznép
női tagjai reggel mind eltávoztak már, sorban búcsút véve tőlem.
Kiki megsiratott; ez is szokás. Magam maradtam asszony a
társaságban. Örültem, mikor megszökhettem közülök. Gondolom, hogy
azok is epedve várták az eltünésemet; folytathatták a félbeszakadt
mulatságot. Én megint nem tudtam aludni. Megfájdult a fejem.
Megismertem először életemben a migrainet, azt a rettenetes átkát
az asszonyi idegeknek, a miről addig azt hittem, hogy csak
kényeskedés, képzelődés. Olyan jól esett volna, ha valaki a
homlokomra tette volna a hüsítő kezét. Talán egy vigasztaló szó
enyhítette volna a bajomat! Hasztalan vártam rá. Izentem is neki.
Felém sem jött. Egyszer aztán, mikor a nagy fájdalomtól elnyomott
az álom, valami pokoli lárma riasztott fel. Azt gondoltam,
valamennyi ördög szabadult el. Nem az, csak a férjem érkezett meg,
de magával hozta az egész részeg czimboraságot. Egész légióját
láttam magam előtt a röhögő, gúnykaczagó, kéjkiváncsi torzpofáknak
s azok között az én ábrándomat, dőre satyr-vigyorgással az arczán.
Elszörnyedve ugrottam ki az ágyamból, takarómat magam körül
burkolva s kifutottam a szobaleányom szobájába, bereteszelve
mögöttem az ajtót. Ott dörömbözött sokáig. Én azzal fenyegetődztem,
hogy ha erőszakkal betör, <span class="pagenum"><a name="Page_68"
id="Page_68">-68-</a></span> én kiugrom az ablakon. Erre aztán
nagynehezen elvonszolták onnan a czimborái, a kikben
helylyel-közzel volt még egy kis emberi érzés. Akkor aztán
következett egy kis neheztelő duzzogás mindkét részről. Én sem
mentem ki egy huszonnégy óráig a szobámból, ő sem jött felém. Hogy
nem követett el öngyilkosságot, arról elég tudomást szerezhettem
abból a neszből, a mi a fejem fölötti szobából lehangzott hozzám. A
harmadik napot már hasznos foglalkozással töltötte a násznép.
Kártyáztak. Hirdette a működésüket az ököllel ütögetett asztal.
Mintha kovácslegények nyújtanák a vasat pőrölylyel az üllőn. Csak
reggel felé került elé az én «uram», mikor már én föl voltam
öltözve. Ezúttal józan volt; sőt annál is több: rosszkedvű. Mint a
bűnös lelkiismeret, úgy van a kártyaveszteség a férfi
arczvonásaiban visszatükrözve. El is mondta őszintén. Iszonyu
szurokban volt; társai pedig «czudar druckerek». Ráhagyták tizenegy
tarokkal a kézben a talont. Tíz tarokkal, quint majorral,
touslestroisval, két blanc királylyal megbukta a sólot, négy skart
volt ellene. Aztán meg ötödik vételre csináltak ellene
harminczhármat, contra, recontrával. Nekem szörnyűködnöm kellett a
sorsnak ilyetén ádáz csapásai fölött. Ez volt az én menyegzőm!»</p>
<p>Erzsike a két tenyerébe temette az arczát. Talán nevetett? Talán
sirt? Nem tudtam kivenni.</p>
<p>Egyszer aztán csak azt kérdezte tőlem:</p>
<p>– Szokott ön is kártyázni?</p>
<p>– Szoktam, de rézpénzben.</p>
<p>– Az mindegy! Önnek mégsem kellene arra vesztegetni az időt.</p>
<p>– Hiszen csak azt az időt fordítom rá, a mivel nem tudok mit
kezdeni, mikor belefáradtam a munkába s a gondolataimat el akarom
pihentetni. Erre jó a kártya.</p>
<p>– Akkor kár, hogy a leányoknak is nem tanítják a nevelőben a
kártya tudományát, mint a hogy tanítják nekik térképről a városok
ismeretét, meg az állattani albumból az exotikus virágok és állatok
sajátságait; akkor legalább <span class="pagenum"><a name="Page_69"
id="Page_69">-69-</a></span> képes volna megérteni a férjhez ment
új menyecske, hogy miért szükséges neki a hozományából annyit, meg
annyit áldozatul hozni olyan mythologiai istenségeknek, minő a
«skiz», meg a «pagát»?</p>
<p>– Ez is napirendre került? kérdezém.</p>
<p>– Természetesen. Az én «uram» nemcsak a repcze, meg a gyapju
árát hagyta «elúszni», de még «lovagias tartozásban» is maradt, a
mit egy huszonnégy óra alatt ki kell fizetni minden gentlemannek.
Hát nem halogathatta az őszinte leleplezést. Aztán meg Párisba is
készültünk nászutazásra s azt sem járják meg pénz nélkül. – Ezek
igen prózai jelenetek voltak, nem fárasztom önt a
megismertetésükkel. – Ez különben nem is fájt: én a pénzzel nem
törődtem soha. Keserű utóízt hagyott csupán az, hogy a hitvesi
gyöngédséget nekem kellett pénzzel megfizetnem. Valahányszor egy
hizelgő szót, egy édelgő ölelést kaptam, mindig azt számítgattam,
vajjon, mi lesz ennek az ára? S mondhatom, hogy a számításom
sohasem csalt; legfeljebb az összeg nagyságára nézve: az túlment a
várakozásomon rendesen.</p>
<p>Én nem szóltam közbe, csak álltam és néztem rá, a két kezemmel
az asztalra támaszkodva. Ez feszélyezte a nőt.</p>
<p>– Miért nem gyújt ön szivarra? Miattam lehet.</p>
<p>– Emlékezhetnék rá kegyed, hogy mindig gúnyolódott velem, a
miért nem szivarozom.</p>
<p>– Igaz, hogy ez a férfinak jól áll; a szivar, a pipa olyan
bizalmassá teszi az arczot. Mikor valaki így néz az emberre, fejébe
dugott pipa nélkül, olyan, mintha biró volna, a ki itéletet mond,
vagy pap, a ki gyóntat. Higyje el ön, hogy az egyik ok, a miért
önhöz hűtlen lettem, az, hogy nem szivarozott. No, de meg is kaptam
aztán a jutalmamat érte.</p>
<p>– A Muki egész nap fujta a havannaht.</p>
<p>– Az még csak a havannaht, de a Gyuricza kapadohányt szí és
bagót is rág.</p>
<p>Muszáj volt nagyot kaczagnom. Mivel nem nyerik meg <span class=
"pagenum"><a name="Page_70" id="Page_70">-70-</a></span> az
asszonyok kegyét! Nem! Bagót nem rágok, ha mindjárt maga Melpomene
istennő köti is hozzá a kegyosztását!</p>
<p>– Nem untatom önt a párisi mulatságainkkal. Ott úgy láttam, hogy
a rendes szokáshoz tartozik, hogy a férj és nő külön keresik az
élvezeteket. Az én férjem nem tett mást, mint a mit a többi nős
férfiak tesznek. A hajnalban hazatérő férjtől megkérdezni, hogy hol
járt? nem is jó ízlés már. Egyébiránt elmondta azt Muki maga is s
egész őszinteséggel megismertette velem a nyilvános mulatóhelyek és
a petits souperk gyönyöreit; egyszer el is vitt ilyen mulatságba
magával. Többször nem kivánkoztam oda. Belenyugodtam, hogy ennek
így kell lenni. Megismerkedtem rangomhoz illő nőkkel, a kiktől
megtudtam, hogy minden méregnek van antidotuma. Ha vannak Párisban
«Kaméliás hölgyek», vannak «Kaméliás urak» is; csakhogy én ezt a
fajtáját az emberi középlénynek rendkívül undorítónak találtam.</p>
<p>– Örültem, mikor a saison végeztével visszakerültünk megint a
falura; s a sok zajos mulatság, kaczérkodás, hivalkodás és
unatkozás után ismét egyedül lehettem s az árokpartról tele
szedhettem a szalmakalapomat nefelejtscsel, mint hajdan a szigeten;
emlékezik ön rá, mikor önt meglátogattam a gunyhójában? Oda is
eljöttek a sárga rigók. Tudja, azok a sárga rigók, a kik önnel
szoktak beszélni. Önnek azt mondták: «bohó fiu, bohó fiu!» nekem
pedig azt kiabálták, hogy: «mi hát a jó!» – Az én férjem, a
jószágára visszakerülve, egészen átalakult; mintha kicserélték
volna. A nyalka dandyből tüzes mezei gazda lett. Korán kelt, egész
nap lóháton volt; egyik pusztájáról a másikra látogatott; a kalapja
mellett árpakalászokat hozott haza. Odahaza előttem csak a
birkanyiratásról beszélt, meg a szarvasmarhák nyavalyáiról. Volt
neki ménese, gulyája s erre az utóbbira különös büszke látszott
lenni. Néha engem is körülhordott könnyű neutischánkán az egész
birtokában. Szép uradalom volt! Egy nap be nem lehetett
<span class="pagenum"><a name="Page_71" id=
"Page_71">-71-</a></span> járni az egészet. A gulyáját is
megmutatta. Azt mondta, hogy ehhez fogható nincs az egész
országban. Törzsgulya! Nem értettem hozzá. Azt láttam, hogy nagyon
nagy szarvaik vannak az ökröknek. Hanem a gulyásnak az alakja
igazán meglepett. Valóságos ősember; a milyennek képzeljük azokat
az ősmagyarokat, a kik Ázsiából idevándoroltak. Barnapiros arcza
ragyog az egészségtől, sűrű fekete haja két vállát veri, hájtól
fényes tekercsekben s aztán az a napbanéző tekintet, délczeg
magatartás, tulipántos szűr a félvállára vetve, fehér gyolcs
ruháját lobogtatja a szél s mikor felemeli a karját, hogy a süvegét
leemelje, végig csúszik rajta a lobogós ingújj: olyan kar az, mint
a bronzból öntött athléta szobroké. Megszólítám: «Péter! hát igaz
az, hogy kenddel szokott birkózni az én uram?» A megszólított
Hercules lesüté a szemét restelkedve s azt felelé: «Igaz.» – «De,
hogy még földhöz is tudja kendet ütni az uram a birkózásban?» –
Erre a kérdésre a Gyuricza Péter egyik válláról a másikra vetve a
szürét s a bajuszát kétfelé törülve, azt mondá: «Hát mikor földhöz
tud ütni a nagyságos úr, olyankor mindig öt forintot kapok.» – Ez
hát a titka az acrobatai diadaloknak. Azután a gulyás major
tanyájára hajtattunk, mely jó messze esik a karámtól, a hol a
tulkok delelnek. Ott ízletes ozsonna várt ránk, melyet a gulyás
felesége készített számunkra. Tűzről pattant, kaczkiás menyecske,
hamis tolvajszemű, sugár szemöldökű; csupa élet és frisseség. Igazi
pusztai virágszál. Azon vettem észre, hogy sokat nézegetek a
tükörbe, összehasonlítást téve a magam arcza és az övé között.
Ozsonna után körüljártuk a majorságot, a gulyásné kalauzolt
mindenféle ólba. Nekem egy tövis ment a lábamba a czipőmön
keresztül. A gulyásné leguggolt és kivette a tövist. «Nem érzi már
a tövist?» – kérdezé tőlem, felpillantva tüzes parázs két szemével.
– «A lábamban nem érzem.»</p>
<p>Erzsike itt pihenőt tartott, a homlokát simogatva a két
tenyerével, mintha rendezni akarná az emlékeit. <span class=
"pagenum"><a name="Page_72" id="Page_72">-72-</a></span></p>
<p>– Valami tövist vittem magammal. Kezdett nekem gyanús lenni az
uramnak a nagy gazdálkodási buzgalma. Ez a serénység nincs az ő
természetében. Egy reggel ismét lóra kapott s magával szólítva az
agarait, azt mondá, ne várjam haza az ebédre, csak este jön vissza.
Engem valami ösztön nem hagyott nyugodnom. Kimentem a kertbe, onnan
végig az árokparton a tarlóra s aztán neki indultam gyalog a
pusztának, keresztül a répaföldeken és a kukoriczákon. Senki sem
látott meg. A faluban delet harangoztak már, mikor kijutottam a
majorházhoz. A tarlón megláttam a két agarat, a mint magukban
hajtottak egy nyulat. Ejh, de felcsapni való vadász az, a ki az
agarait a maguk kényére engedi nyulászni! Füttyentettem nekik, arra
visszatértek; rám ismertek, körülugráltak. – «Hol van a gazdátok?»
– A kutya megérti, a mit hozzá szólnak. Az én két agaram elkezdett
csaholva előreszaladni, a fejét hátra-hátra vetve, mintha
integetne, hogy menjek utánuk, majd ők helybe vezetnek. Egyenesen a
tanyára vezettek. Bizonyosan azt hitték, hogy igen okos dolgot
cselekesznek. A mikor a konyhaajtón betoppantam, a kis szolgáló
«Jézus Máriát!» kiáltott s kiejté kezéből a fatálat, a miben valami
tésztát kevert nagy főzőkanállal. S a mint én a szobaajtó felé
mentem, elállta az utamat: «Ne tessék most bemenni!» – Én adtam
neki egy pofont jobbról is, balról is, azzal belöktem a kamrába s
rázártam az ajtót. Azután benyitottam a szobába. No, ott nem volt
senki. Hanem a benyiló ajtaja be volt zárva, a mi a parasztháznál
mindig tárva szokott állni. Az asztalon megláttam az uramnak a
kalapját, meg a karikás ostorát. Nem csaptam lármát. A gulyásnénak
a gunyája oda volt rakva a lóczára. Én a magam ruháit levetettem s
felvettem az övéit rendre. A hogy most látja ön rajtam.</p>
<p>Felállt és körülfordult előttem, hogy jobban meglássam.</p>
<p>– Azután kimentem a konyhába, felvettem a fatálat a földről, a
mit a szolgáló kiejtett a kezéből ijedtében. Szalonnás <span class=
"pagenum"><a name="Page_73" id="Page_73">-73-</a></span> gombócz
készült benne. Én hozzáfogtam a gombóczok kiszakajtásához. Szépen
kigömbölygettem belőle tizenkettőt, kifőztem, jó hagymás levet
habartam rá, aztán beletöltöttem a mázos fazékba, meg is kóstoltam
a levét, hogy nincs-e nagyon elsózva? Akkor aztán bekötöttem a
fazekat a szakajtókendőbe s elindultam vele a karám felé. Még
valami jutott eszembe. Azt az asztalon heverő lovagkorbácsot is
bedugtam a kendőm alá s magammal vittem.</p>
<p>A karám meglehetős messze van a tanyától; bizony jó későre
kerültem ki a nagy legelőre. A gulyás türelmetlenül várt már,
felkapaszkodva a «látó» fára; s mikor megpillantá a tarka ruhát, a
delipiros kendőt, elkezdett kiabálni: «Gyere csak, gyere!
ilyen-olyan adta! Majd lesz dolga veled a keresetlen fának! Most
kell hoznod az én ebédemet? Mikor elharangozták már a delet a
faluban! Már megint a nagyságos uraddal enyelegtél, tudom! De csak
egyszer rajtakapjalak: tudom, hogy kicserzem a bőrödet a
karikással!» Mikor aztán odaértem eléje, a kendőt feltolva a
fejemről, akkor csak tátva maradt a szája: «Nini! a nagyságos
asszony!» – «Az ám, Péter, én főztem meg, én is hoztam ki az
ebédet; a feleséged nem jöhet, ott tanúl francziául az én uramtól.
El is hoztam magammal az uramnak a karikását; ott találtam a te
asztalodon. Már most megverhetsz vele, a kit akarsz: akár engem,
akár a feleségedet.»</p>
<p>Itten elhallgatott.</p>
<p>Engedte, hogy találjam ki magamtól a többit.</p>
<p>Én elszomorodva rebegém:</p>
<p>– Szegény asszony!</p>
<p>Arra ő felkaczagott.</p>
<p>– De ne sajnálkozzék ön én rajtam. Én tökéletes boldog vagyok.
Nem engem vert meg a Gyuricza a korbácscsal. Most én vagyok az
«asszony» a gulyástanyán!</p>
<p>S ezt egész büszkeséggel mondá.</p>
<p>Aztán elkezdett valódi rajongással beszélni az új ideáljáról.
<span class="pagenum"><a name="Page_74" id=
"Page_74">-74-</a></span> A milyennek Isten teremté az embert.
Csupa erő és igazság. Semmi nevelés, hazugság, gyöngeség.</p>
<p>Mikor éjszakára hazatér a «gazda», odajön a tűzhelyhez
rágyujtani a pipára. Aztán fenékig üríti az «irós» kancsót. Bor
csak vasárnaponként járja. Aztán azt kérdi, hogy: «van-e jó
czibereleves, galambom?» Van bizony, még pedig füstölt szalonnával,
meg daragombóczczal. Ha készen van, kitálalják, neki ülnek. Egy
közös nagy tálból esznek czinkanállal. Nem kell ott kinálás. Vizet
maga hoz az asszony a kútról. Felét maga üríti ki a gazda, aztán
odaadja az asszonynak: igyál te is! – Ha nem becsülné az asszonyt,
azt kivánná, hogy elébb igyék az a kancsóból, nehogy megrontsa az
urát.</p>
<p>S aztán nem sokat vesződnek a csillagvizsgálással s a világ ezer
bajával sem törődnek. Nyitott ajtóknál alusznak, a négy komondor
elég jól megőrzi a házat.</p>
<p>Reggel három órakor már felkel az Erzsike. Kimegy az istállóba,
a teheneket megfejni, mire pitymallik, már készen kell lenni. A kis
fejős-szék most az ő trónusa. A habzó friss tejet aztán köcsögökbe
önti, a szolgálóval együtt leviszi a pinczébe. Mire a csordás
tülköl, már ki kell hajtani a teheneket; azok másutt legelnek, mint
a törzsgulya. Azalatt a gazda elkölti a maga reggelijét: paprikás
szalonnát zöld hagymával, jó papramorgóval, úgy indul ki az akolból
kieresztett gulya után. Csak azért pattogat olyan nagyokat az
ostorával, mert tudja, hogy ott áll a «valaki» a kis ajtóban, a ki
utána néz. Akkor azután hozzá kell fogni az aludttej lefölözéséhez,
a tejfelt megköpülni, a vajat megköveszteni. Ha ez megvan,
hozzálátni a kenyérdagasztáshoz, a szolgálóval befűttetni a
kemenczét; azalatt kiszakasztani a tésztát, a parazsat kihuzni a
szénvonóval, a kemencze fenekét kiparáholni a nedves peméttel;
azután a sütőlapáttal bevetni a kenyeret; (előbb azonban kisütni a
lángost, mert azt a «lelkem» nagyon szereti); végre körültapasztani
a «tévőt» agyaggal, úgy halmozni eléje a kihuzott parazsat s
pontban eltalálni, mikor kell a kemencze <span class=
"pagenum"><a name="Page_75" id="Page_75">-75-</a></span> száját
ujra kibontani s a kenyereket kiszedni. Ez idő alatt a tűzhelyen el
lehetett készíteni a füstölt szalonnával megteremtettézett
«fordított kását», azt azon fazekastól kivinni szaporán a karámhoz,
hogy mire a déli harangszó hallik, már ott legyen az étel a
leterített bundán. Ebéd után aztán a nagy vadkörtefa árnyékában
egyet szunnyadni a gyepen, a kötényét az arczára terítve; – majdan
hazatérve, elővenni a tilolt kendert s hozzáfogni a
gerebenyezéshez, hogy mire a gazda megjön, asszony, cseléd, mind a
guzsaly mellett üljön, együtt dalolva az idei nótát: «Lyányok
fonják a lenszöszt. Beszélgetnek egymás közt. Jaj anyám, a fonás!
Nehéz a várakozás». A míg aztán a malaczok hazajönnek, nagy röfögve
estefelé s követelik a moslékot. Csupa gyönyörüség az ilyen
élet!</p>
<p>Én kétkedve vonogattam a vállamat.</p>
<p>– Meg fogja ezt kegyed unni.</p>
<p>– Megunni? Hát nem emlékszik ön rá, mikor ott a kis
deszkagunyhóban azt mondtam önnek, hogy ez az élet az én
eszményképem? Nádasgunyhó és szalmaágy. Ön akkor nekem hirről,
dicsőségről beszélt… Tulokbőgés, kolomphang, ostordurrogás az én
örömem. Már akkor is az volt. S hogy időközben megtanultam ismerni
a nagy világot, az nem változtatott meg. Undorral teltem el minden
iránt, a mi palotákban van. Azok a félférfiak, azok az ünnepnapi
férjek, azok a nappal becsületes emberek, azok a czeremoniázó
bűnösök, azok az etiquettetartó, erkölcsbiráló mintaképek, a kik
mindennap végig vétkezik a tizparancsolatot, a kik versenyeznek a
balettfiguránsnőkkel (csakhogy ezek titokban szemérmetesebbek). Hát
én mind valamennyivel torkig laktam. Tetszik nekem az egész ember:
egész bűn. Inkább az olyan férfi, a ki nem mossa ki a száját, ha
fokhagymát evett, mint a ki az orgiából tér haza s azt hazudja,
hogy conferentián volt. Megutáltam a parfümöket s vágyom a bűz
után. Nincs se Felix Rachelnek, se Viardot Garcia asszonynak oly
pompás salonja, mely tultegyen egy tehénistállón; s a hires
«Hamilton-ágy», a <span class="pagenum"><a name="Page_76" id=
"Page_76">-76-</a></span> melyben száz arany egy éjszakai alvás,
nyomoruság ahhoz a friss szénából vetett ágyhoz, a melyen én
alszom. Higyje el ön, hogy én tökéletes boldog vagyok.</p>
<p>– Elhiszek én már mindent, csak egy körülményt nem tudok
megérteni. Hogyan lehet az, hogy kegyednek ezt a boldog idylljét
nem háborítja meg semmi? Hát az az ember, a kit ez a kegyed
boldogsága olyan átkozott közelről érdekel, nincs már a világon?
Bagotay Muki létezik még valahol?</p>
<p>– Úgy gondolom, hogy létezik.</p>
<p>– No és ha létezik, nem folyik-e már többé vér az ereiben, hanem
savó? Belenyugszik-e, hogy a száz ökrének a szarvait ezentul mind ő
viselje? A hatalmas, gazdag földesur, megyei tisztviselő és azon
fölül az ön paraszt ideáljának a gazdája. Ezer villám! Ha én vagyok
a helyében!</p>
<p>Erzsike gunyos mosolylyal tette össze a kezeit a térdei
fölött.</p>
<p>– Nos? Ha ön volna a Mukicza helyében, hát mit tenne?</p>
<p>– Hát bizony nem hivom párbajra a Gyuricza Pétert, hanem arra az
egy napra felfüggesztem a democratia elveit a szegre s összeszedem
a hajduimat, béreseimet, rajta hajtok a gulyáson s úgy
eldöngettetem, a hogy csak illik s kidobatom az egész hivatalból;
más gulyást fogadok, az asszonyomat pedig odakötöm a lovam
nyeregkápájához s úgy hurczolom haza a kastélyomba! Ha én vagyok a
Bagotay Muki feleségének a férje!</p>
<p>Csakugyan tűzbe jöttem. Csak azután vettem észre magamat, hogy
hát «Mi nekem Hecuba?» Miért bántom én a Gyuricza Pétert?</p>
<p>Erzsike pedig szive szerint nevetett.</p>
<p>– Hahaha! Csakugyan azt tette volna velem? A ló mellé köt s
korbácscsal ver hazáig? Akkor hát sajnálom, hogy mégis nem önt
választottam. Milyen derék dolog volna, ha eldicsekedhetném vele,
hogy viselem a testemen <span class="pagenum"><a name="Page_77" id=
"Page_77">-77-</a></span> az «ön» ütéseinek nyomát. Ugyan mondja
ön: ütött ön már meg valaha valakit, a ki önt vissza nem
üthette?</p>
<p>El kellett hallgatnom.</p>
<p>– Hagyja ön ezt! Ön nem tudna olyan jó Bagotay Muki lenni, mint
a milyen Bagotay Muki volna ő maga, ha lehetne. Hiszen megpróbálta
ő azt, a minek a reczeptjét ön most kiadta. Másnap mindjárt
odaküldte az ispánját, azzal a szóbeli üzenettel a Gyuricza
Péterhez, hogy rögtön takarodjék ki a jószágából, engem pedig az
ispán vigyen haza brevi manu. Az ispán addig henczegett,
erőszakoskodott, a míg én jól pofon nem felejtettem; erre aztán a
Gyuricza Péter is vérszemet kapott, nyakon kapta az ispánt s úgy
kidobta a házból, mint egy tacskó-kutyát.</p>
<p>Másnap aztán már erősebb rendszabályokhoz folyamodott a sértett
férjibecsület. Most már hat vármegyei pandur jelent meg a tanyán
kardostól, puskástól. Mi a Péterrel együtt künn voltunk a karámnál.
Oda jöttek utánunk. Azonban a Péter sem volt rest, hirtelen
összekurjantotta a bojtárjait, négyen voltak, furkósbotra kaptak, a
négy komondor is az ő pártjukon volt; ne is álmodja az a hat
pandur, hogy elbánjon velük. A pandurkáplár fenyegetőzött, hogy ha
ellenállnak, lövetni fog. Én aztán odaugrottam a Péter elé s azt
mondtam neki: «no, hát ide lövess!» Utoljára a nagy lármára,
kutyaugatásra maga a rideg marha is megvadult; egyszer csak
kirugtat a seregből a nagy vén bika s neki rohan a gazdáját
szorongató panduroknak. Azok aztán futottak hatan hétfelé; az volt
a boldogabb, a kinek a csákója ott nem maradt.</p>
<p>– Hisz ez már valóságos hősköltemény.</p>
<p>– Az ám! De még nincs vége. E második roham visszaverése után a
Muki egész komoly hadjáratot szervezett. Egy este, a kémül
kiküldött szolgáló rémülve jött a tanyára, hogy a nagyságos úr
kiadta a rendeletet, hogy másnap valamennyi jobbágya jöjjön fel a
kastélyudvarra, dorongokkal, cséplőkkel, vasvillákkal
felfegyverkezve; a hajduinak, vadászainak puskákat osztott ki éles
töltésekkel; <span class="pagenum"><a name="Page_78" id=
"Page_78">-78-</a></span> holnap jön a nagy hadd el hadd. Jó lenne
elszöknünk idején. Csak azért sem szöktünk!</p>
<p>– Hát aztán mi lett a vége?</p>
<p>– Nagyon furcsa vége lett ennek. Mikor már legnagyobb volt a
veszedelem, akkor küldött a jó sors egy szabadítót, egy jó barátot,
a hogy szokás a jó drámákban, a ki hatalmas kézzel közbenyult és
elfordította a fejünkről azt a csapást.</p>
<p>– S ki volt az a jó barát?</p>
<p>– Hát ugyan ki lett volna más, mint ennek a szép szőke
szakállnak a viselője? S ezzel gonosz mosolygással czirógatá meg az
államat.</p>
<p>– Én? Hisz sohasem voltam én önöknek tájékán sem.</p>
<p>– Hja, a költőknek is hosszú kezeik vannak. Hát épen akkor, a
midőn a Muki a parasztjait fegyverbe öltöztette, kiáltotta ön ki
itt Pesten a szabadságot. Repült a hir szerteszét az országban;
kiütött a forradalom. Pozsonyban már azt beszélték, hogy Petőfi és
ön ott állanak a Rákoson, negyvenezer parasztnak az élén s kezdik
az új Dózsa-háborut. A Mukicza jobbágyai is feltódultak a kastély
udvarára, de nem azért ám, hogy vele brachiumra menjenek, hanem,
hogy követeljék a szabadságukat: «Nem robotolunk többet, nem adunk
dézsmát, nincs füstpénz!» Kiütött a szabadság. Erre a Mukicza úgy
megijedt, hogy a kastély hátulsó ajtaján szökött meg a
komornyikjának a ruhájában s az országból is kifutott. Azóta hirét
sem hallani. Hát így fordította el az ön hatalmas keze a nagy
veszedelmet a mi árva fejünkről. Ittunk is aztán nagyot az
egészségére.</p>
<p>Erre a sikerre csakugyan nem számítottam.</p>
<p>– No hát, mondám, Bagotay Nepomuk János urral elkészültünk volna
ideig-óráig: (mert hisz egyszer az is észreveszi majd, hogy
Magyarországon nincs Dózsa-háboru s visszatér ujult erővel), de mit
szól mindezekhez a nagyságos mama?</p>
<p>– Rátértem volna én erre, ha ön nem kérdezi is. Hiszen
<span class="pagenum"><a name="Page_79" id=
"Page_79">-79-</a></span> épen ez hozott ide önhöz. Egy szép este,
mikor a kukoriczaföldről hazatértem, a kötényem teleszedve
paszulylyal, ott találok a tanyánk ajtajára kiszegezve valami
hivatalos irást. A jurátus, a ki hozta, nagy örömére, senkit sem
talált otthon s az ajtóra szegezte az idézést. Abból tudtam meg,
hogy a Muki válópört indít ellenem, házasságtörés alapján. Ki van
tüzve a terminus, a mikor bevett szokás szerint, meg kell
jelennünk, itt meg itt, a papnál: a kibékítés megkisérlése végett.
Hat hét mulva még egyszer megkisérli a pap a szépséges
kiegyeztetést, akkor aztán, ha nem sikerül, kimondja, hogy «Vigyen
benneteket az ördög!» S megyünk a biróhoz.</p>
<p>(Most már kezdtem sejteni, hogy minek köszönhetem ezt a
látogatást. Szerettem volna bevágni az útját azzal a szóval, hogy:
«Nem vagyok ám én prókátor, azért, hogy diplomám van hozzá.» De hát
csak hagytam beszélni.)</p>
<p>– Én rögtön levettem az ajtóról a hivatalos irást s a kis
szolgálótól beküldtem a városba, az anyámhoz. Magyarázat végett
azonban levelet is irtam hozzá, a mi nem ment minden akadály
nélkül, mivel hogy a Gyuricza Péter tanyája sehogy sincs ellátva
irodával. Előbb tintát kellett csinálnom czigány-meggyből, aztán
tollat faragnom bicsakkal. Papiros helyett szép sima
kukoriczafoszlányokat használtam.</p>
<p>– Mint az egyptomiak a papyrust.</p>
<p>– Hát ha a Faraók leányainak jó volt a papyrus, miért ne lett
volna nekem jó a kukoriczahártya? Megirtam a mamának mindent, a mi
történt. Eljárásomat teljesen igazoltam. Ha egy csepp méltányossága
van, el kell ismernie, hogy olyan igazam van, mint a nap. A Muki
elvette a Gyuriczának a feleségét, én a «talio» törvényénél fogva
«szemet szemért», elvettem a Gyuriczát. Ő megindította a válópert
ellenem, a Gyuricza megindítja a válópert a felesége ellen. Egyenlő
jogalapon állnak mind a ketten. Én azután, a mint a kettős elválás
végbemegy, azonnal megesküszöm törvényesen, az én választottammal
<span class="pagenum"><a name="Page_80" id=
"Page_80">-80-</a></span> s leszek, a mint már eddig is vagyok,
Gyuricza Péterné. Még önre is hivatkoztam a levelemben.</p>
<p>– Én rám?</p>
<p>– Igen. Felhoztam, hogy nincsen többé külömbség parasztok és
nemes emberek között; lám, ön is elhagyta «Márczius 15-ike» óta a
nevéből a kiváltságos ypsilont s most simpla «i»-vel irja a nevét.
Már pedig ön «dicső hazafi». És így a Gyuricza Péteren sincs mit
szégyenleni. A kit én azonban nem hagyok meg gulyásnak, hanem, a
mint a mama megküldi az örökségemet (a mit a Muki még el nem
költött), azonnal veszek a Gyuriczának egy pusztát s ott leszünk
önálló birkások.</p>
<p>Most már kezdett ez a dolog mulattatni.</p>
<p>Elképzelhettem azt a hogarthi csoportozatot, mikor az a
hölgy-trio a kukoriczaháncsra irott levelet végig syllabázta.</p>
<p>– No, és mi volt erre a válasz?</p>
<p>– Azt ön olyan könnyen kitalálhatja, mintha előtte volna. Azt
felelte a mama, hogy megtagad minden rokoni összeköttetést velem;
nem kapok tőle egy krajczárt sem s többet be ne merjek lépni a
házába, a ki ilyen szégyenbe döntöttem az egész családot.</p>
<p>– Volt erről tudomása a Péternek?</p>
<p>– Meg kellett neki mondanom, mert a mama a levél vivőjét, az én
szolgálómat is agyonijesztgette: hogy ha még egyszer be mer jönni a
városba, elfogatja, kikötteti a pellengérhez (pedig nincs is) és
megkorbácsoltatja; úgy hogy a pila nem volt többé semmi igérettel
és pofonveréssel rávehető, hogy még egyszer bemenjen a városba. Ezt
a Péternek is megmondta. Inkább itt hagyja veszni a bérét. Pedig
hát minden hetivásár napján be kellett vinni a városba a turót, meg
a vajat. Ez képezi a Péternek a jövedelmi kútforrását. Mit tegyek
most? Azt teszem, hogy beviszem magam a városba a turót, meg a
vajat.</p>
<p>– Kegyed? Hogyan?</p>
<p>– Hát bizony nem üveges hintóban. A város mindössze <span class=
"pagenum"><a name="Page_81" id="Page_81">-81-</a></span> két
órajárás a tanyához, toronyirányában. A parasztasszonyok ugy
szokták, hogy megraknak egy vékát az eladó áruczikkeikkel, azt
felteszik a fejükre. Van olyan posztószélből csinált koszorú, a mit
alá tesznek, hogy nem nyomja a fejet s megkönnyíti az
egyensulyozást.</p>
<p>– S kegyed is úgy tett?</p>
<p>– No hát persze! Értem sem nagyobb kár, mint más szegény ember
leányáért. S tulajdonképen az a hetivásárra járás a
parasztasszonyoknak olyan jó mulatság, mint mikor az úrhölgyek a
promenad-concertbe mennek. Csak egy kis baj volt vele. Az, hogy az
idén a belvizek mind kiáradtak s valamennyi kaszáló, legelő, a mi a
tanyánk és a város közt elterült, mind egy sík tengerré változott
át s nekünk azon kellett keresztül gázolnunk.</p>
<p>– Hogyan? A vízáradáson keresztül?</p>
<p>– Hiszen nem igen ért a víz térden felül, csak néhol, az erek
mentén, kellett egész magasan felakaszkodni: az ember azalatt a
csizmáit felakasztotta a véka fülére. Úgy járják ott az utat az
asszonyok mind.</p>
<p>– S kegyed is neki vágott ennek az útnak?</p>
<p>– Oh, de hányszor! Lehetett volna ugyan a töltésre is kimenni,
de akkor be kellett volna térni a faluba, négy órai kerülővel s a
töltésen térdig érő sár van; a laposon pedig igen kellemetes a
járás, a puha pázsit nem szúrja az embernek a talpát s pióczák
sincsenek.</p>
<p>– Nem látta önt meg valaki?</p>
<p>– A ki akart. Hát mit bántam? Nekem jól esett a vízben a
sétálás. Mintha csak a trouvillei fürdőben mulattam volna. Ott még
annyi öltözet sem volt rajtam. A városhoz érve, aztán rendbe hoztam
a ruháimat, felhuztam a csizmámat s mentem vajat és turót árulni
egyenesen az anyám háza elé. Az igen jó állás. Szegletház, két
utczára, egy piaczra szolgál.</p>
<p>– S nem ismerte önt fel valaki?</p>
<p>– Dehogy nem! Minden ember rám ismert. Még a helypénzszedő
biztos is. El is engedte a helypénzt, mivel <span class=
"pagenum"><a name="Page_82" id="Page_82">-82-</a></span> hogy
«városbeli» vagyok. A hajdani gavallérjaim odajöttek, mind
megvették a vajamat; utoljára csipetenkint árultam a turót: még úgy
is kelete volt. Soha a Gyuricza Péter annyi pénzt nem látott vajból
meg turóból, mint a mennyit én ez alkalommal hazavittem neki.</p>
<p>– Hát a nagyságos mama?</p>
<p>– Az, szegény nem tehetett egyebet, mint hogy valamennyi ablakán
lezáratta a salugádereket, fényes nappal. Én aztán a vaj árából
bevásároltam az otthon szükséges kősót és dohányt, beleraktam a
vékába s azt megint a fejemre téve, visszatértem az árvizen
keresztül azon az úton, a melyen jöttem.</p>
<p>– S ezt többször is megtette kegyed?</p>
<p>– A hányszor hetivásár volt. Néha esős idő is volt: olyankor a
parasztasszony a felső ruháját a fejére szokta borítani; ez az
esernyő. Azt is csak meg kellett szoknom. Volt egy pár pajkos
városi ismerősöm, a ki megtette egyszer azt a tréfát, hogy ladikot
hozatott a Dunáról az árvízre s mikor én megindultam a gázoló útra,
utánam evezett. Az sem nekem volt baj, hanem nekik. Utoljára még
pórul is jártak vele, mert a többi parasztmenyecskék, a kik velem
együtt jöttek, rájuk förmedtek, mint a siserahad. Kicsavarták a
kezükből az evezőt s úgy hagyták ott őket a víz közepén,
össze-vissza locsolva.</p>
<p>– De már csak kiszáradt az a víz azóta? kérdezém én
haragosan.</p>
<p>– Ejh, de mérgesen kiált rám! Ki hát! Most már szárazlábbal
járjuk, csak az ereknél kell még levetni a czipőt. De, édes
istenkém, mennyit eltrécselek én itt s még sem jutok az elevenjére.
Mert hát azért jöttem én most kegyelmedhez, édes, kedves fiskális
úr, hogy minekutána a békéltetésre sem én nem jelentem meg a
papnál, sem a régebbik uram, annálfogva most már biró elé kéne
menni; aztán meg az anyámasszonyt is meg kellene admoneálni, hogy
azt a kis jussocskámat adná ki, hát nem vállalná-e el az ügyemet?
megszolgálnám szépen. <span class="pagenum"><a name="Page_83" id=
"Page_83">-83-</a></span></p>
<p>Megmondám neki, hogy nem gyakorlom az ügyvédséget. Válóperekről
még csak fogalmam sincs. Ezt nem tanítják az iskolában.</p>
<p>Ekkor aztán komoly hangon beszélt. Elmondta, hogy nem is várta
tőlem, hogy én vállaljam el az ügyét, hanem azért keresett fel,
mivel úgy értesült, hogy az én jurátuskorombeli princzipálisaim
igen tekintélyes ügyvédek, azokra szeretné bízni a kettős perét. De
attól tartott, hogy ebben az öltözetben el sem fogadják, hitelt sem
adnak a beszédének, azért arra a szivességre kér, hogy irjak
mellette egy ajánló-levelet a «Molnár és Verhovszky» ügyvédi
czégnek, barátságból, – vagy akármi árért.</p>
<p>– No, ezt megtehetem – ingyen.</p>
<p>A levélirás végett le kellett ülnöm az iróasztalomhoz.</p>
<p>– Szabad belekukucskálnom a levélbe, hogy mit ir felőlem?</p>
<p>– Tessék.</p>
<p>Nem is vehettem tőle rossz néven ezt a kiváncsiságot.</p>
<p>– Majd én segítek, – mondá aztán naiv enyelgéssel s odaállt a
hátam mögé.</p>
<p>Hanem mondhatom, hogy ugyan furcsa módja volt az irnisegítésnek.
Egészen odadőlt fölém, úgy hogy az ajkának a forró leheletét
éreztem az arczomon s a szivének a dobogását a vállamon.</p>
<p>El is rontottam az első levélpapirost, a tavalyi dátumot
jegyezve feljül. Azután meg nem jutott eszembe a cliensemnek a neve
s egészen más szavak jöttek ki a tollamból, mint a mikre gondoltam;
majd meg a legegyszerűbb szórakást is eltévesztettem s írtam olyan
stylusban, mint egy conjugista diák. Végre ki nem tudtam keveredni
egy megkezdett, hosszu frázisnak a hinárjából. – Mikor az ember két
szív dobogására kénytelen hallgatni!</p>
<p>Ugyanazon az íróasztalon volt az említett arczkép is. Nem volt
rá időm, hogy azt eltegyem a fiókomba. De hát minek is rejtettem
volna el? Tartozom én «ő előtte» titkolódzni? <span class=
"pagenum"><a name="Page_84" id="Page_84">-84-</a></span></p>
<p>Az íróasztalommal szemben volt a falitükör.</p>
<p>Egyszer, a mint egy engedetlen szót keresve, felemeltem az
irásból a fejemet, meglátom a hátam mögött álló nőt benne.</p>
<p>Ah, minő arcz volt az!</p>
<p>Nem a levelembe nézett, hanem arra az arczképre. A szemei lefelé
forgatva, feljül kilátszó fehéreikkel; a nagy sűrű pillák, mint a
sas szárnyai csapkodtak gyorsan alá. Az ajkai szét voltak huzva s
összeszorított két fogsor villogott elő közülök. A szemöldökei
vonaglottak, mint a kigyók. Fujt arra a képre, mint egy macska.</p>
<p>Ezt én a tükörből láttam. S annak a tükörnek az a sajátsága
volt, hogy zöldet mutatott. Ettől a bűvszínezéstől úgy tünt fel a
hátam mögött álló szép asszony, mint az ezeregyéji iblisz, a ki a
szeretői vérét kiszívja s a holtakat tánczolni viszi.</p>
<p>Bevégeztem a volt princzipálisaimhoz írt levelet.</p>
<p>Aztán felszárítottam itatóspapirral. A porzót gyülöltem mindig;
úgy voltam vele, mint Széchenyi István, a ki, ha porzós levelet
kapott, elébb odaadta az inasának, hogy vigye ki és kefélje le.</p>
<p>Mielőtt azonban összehajtottam volna a levelet, hátrafordultam s
odanyujtottam azt neki.</p>
<p>– Tessék elolvasni.</p>
<p>Már akkor a fenyegető rémkép nem volt sehol. Az iblisz
átváltozott kaczkiás menyecskévé.</p>
<p>– Hát hogy tudja ön, hogy nem olvastam még ezt a levelet? –
kérdezé csodálkozva.</p>
<p>– Megsugta azt nekem a kis ujjam.</p>
<p>Erre aztán elnevette magát s eltolta magától a levelet.</p>
<p>– Bizony nem olvasom én el. Tudom, hogy ön a legjobbat irta
rólam.</p>
<p>Én aztán összehajtottam a levelet, lepecsételtem, ráirtam a
czímet: «Molnár József és Verchovszky Sándor ügyvéd uraknak» s
odaadtam a kezébe.</p>
<p>Csak ott állt meg az iróasztalom előtt, a kezébe adott
<span class="pagenum"><a name="Page_85" id=
"Page_85">-85-</a></span> levelet köröskörül forgatva a kezében,
mind a négy szegletnél fogva s folyvást azt az arczképet nézte; az
arcza egészen komoly lett. Mélán lesütött szemeiben valami áruló
fény tanuskodott az eltitkolt könycseppről.</p>
<p>Aztán nagyot sóhajtott.</p>
<p>– Eh! ostobaság! – Azzal bedugta a levelemet a nagykendője alá s
őszinte, meleg hangon rebegé: – igen szépen köszönöm.</p>
<p>Majd ismét fél tréfával, fél komolyan, azt mondá:</p>
<p>– De, ugy-e bár, nem fogja ön kiírni az ujságba azt az én
történetemet?</p>
<p>Biztosítám felőle, hogy az nekem nem szokásom.</p>
<p>– Se regénybe, se novellába nem irja le az én bolond
históriámat. Csak addig ne, a míg én élek.</p>
<p>– Soha! Legyen felőle nyugodt.</p>
<p>– Nem! Ne mondja, hogy soha. Csak addig ne, míg életben vagyok.
De, ha meghalok, akárhol veszszek is el; meg fogja ön kapni a
levelemet, a mit halálom óráján irok önhöz, hogy most már
elbeszélhet ön mindent, a mit felőlem tud.</p>
<p>– Édes barátném. A halál sokkal inkább fel van irva az én
homlokomra, mint az önére.</p>
<p>Összeborzadt! Kétszer is! Azután karjára ölté az úti elemózsiás
kosarat és búcsut vett.</p>
<p>Én ki akartam kisérni az előszobaajtóig, de
visszatartóztatott.</p>
<p>– Maradjon csak! Még megláthatná valaki, hogy egy
parasztmenyecskét kisérget.</p>
<p>Mikor magamra maradtam s végig gondoltam ezen a jeleneten, úgy
tetszett, mintha a fülembe csendülne a sárgarigó csufolódó
szava:</p>
<p>«Bolond fiu!»</p>
<p>Ime, másodszor is elszalasztok egy istenek által különös
grácziaképen osztogatott alkalmat a paradicsom meglopására.</p>
<p>Hiszen nem vagyok én szent! Nem is akarok azzá <span class=
"pagenum"><a name="Page_86" id="Page_86">-86-</a></span> lenni.
Igazi husból és vérből alkotott Ádám-fia vagyok. Nem is kötelez
semmiféle fogadalom az ascétai életre.</p>
<p>És aztán «vagyok én is Gyuricza Péter!»</p>
<p>Csak még egyszer visszajönne az a szép asszony képébe öltözött
kisértet, majd megtudná, hogy nem én vagyok a bibliai József.</p>
<p>Egész nap nem hagyták el a képzeletemet ezek a forró
hallucinátiok.</p>
<p>Az iróasztalom fiókjában ott volt az arczképe, melyet egykor
vitézi tornában foglaltam el a vőlegényétől s melyet ő maga adott
át, hogy igazítsam ki.</p>
<p>El-elmentem az iróasztalomig, hogy azt a képet elővegyem, még
egyszer a szemébe nézzek. Hanem az a másik arczkép ott feküdt az
asztalomon s nem engedte.</p>
<p>Legjobb elmenni hazulról. Az egész napot a városban kóborolva
töltöttem. Talán összetalálkozom vele valahol az utczán.</p>
<p>Késő este vetett haza.</p>
<p>Egyedül voltam. Az inasom csak reggel járt be hozzám.</p>
<p>Alig gyujtottam meg a lámpásomat, a midőn kopogtatást hallok az
ajtómon. Az előszoba ajtaját bizonyosan nyitva feledtem, idáig
jöhetett a látogató.</p>
<p>Ki tör rám ilyen késő órában? Szabad!</p>
<p>A vér mind fejembe szaladt, a mint az ajtó kinyilt.</p>
<p>Ő jött vissza.</p>
<p>Tehát ismét itt van.</p>
<p>De nem jött beljebb, csak az ajtó kilincsét fogta, mintha félne
tőlem.</p>
<p>– Nem szép tőlem – rebegé reszketős hangon, hogy ily késő időben
jövök ide. Háromszor voltam itt, de soha sem találtam önt. Pedig el
kell mondanom önnek azt, a mit hallottam. Ne haragudjék érte.</p>
<p>Kértem, hogy jőjjön beljebb s megfogtam a kezét. A szívem
lázasan dobogott.</p>
<p>– Igen jól fogadtak az ügyvéd urak, mindkettő otthon volt.
Elfogadták az ügyemet, megbiztattak, hogy a pernek <span class=
"pagenum"><a name="Page_87" id="Page_87">-87-</a></span> kedvezően
kell a részemre eldőlni s ők fogják a perköltségeket előlegezni.
Igen derék gentleman emberek. Azután szó volt önről. Kérdezték,
hogy mennyiben vagyunk ismerősök? Én elmondtam annyit, a mennyit
lehetett s végeztem azzal, hogy önben ismerem egyetlen önzés
nélküli jó barátomat. – És akkor az egyik ügyvéd, az a magas
termetü, száraz alak, azt mondá: (de teljes jósággal) «No, ha
kedves kegyed előtt az a mi fiatal barátunk, akkor, kérem, mondja
ön meg neki, hogy az az út, a melyen ő most olyan rohanva halad,
egyenesen az akasztófához vezet.» Erre a másik, a szőke, piros
arczu azt tevé hozzá: «vagy pedig az öngyilkossághoz.» Ezt kellett
önnek megmondanom.</p>
<p>E szavak után hátra lépett az ajtóból.</p>
<p>Más emberre jeges zuhanyként hatottak volna az ilyen szavak,
engem tűzlángba borított ez az izenet. Volt egy ideálom, a mit
jobban imádtam, mint a kedvesemet, ifjúkori ideálom: a szabadság
elve. Ha a szeretőmet bántja valaki, azért vért ontok, de az
elveimet még a szeretőm se bántsa, mert azért a saját véremet is
kiontom.</p>
<p>– Legyen úgy! kiálték indulatosan. Ahhoz önnek semmi köze! S
azzal becsaptam előtte az ajtót. Minden izem reszketett a
haragtól.</p>
<p>Az akasztófával ijesztgetnek engem, vagy a Cátók öngyilkos
tőrével! Nem ijedek meg!</p>
<hr class="tb" />
<p>Szegény princzipálisaim! Fél év mulva ők is rohantak ugyanazon
az én utamon, melynek a végén ezek a rémek leskelődnek. Nekem csak
a hajam maradt e rémek kezében, de nekik a fejük. Mind a kettőjökön
betelt a proféczia.</p>
<p>– E naptól kezdve már haragudtam a tengerszemü hölgyre.
<span class="pagenum"><a name="Page_88" id=
"Page_88">-88-</a></span></p>
<h2>IX. FEJEZET.</h2>
<p class="center">AZ A NŐ, AKI EGYÜTT JÖN VELEM.</p>
<p>Most vissza kell térnem arra a napra, mely a magyar nemzet
életében olyan nevezetes forduló pontot képez: «márczius 15-ére
(1848.)»</p>
<p>Nem jött ez előkészítetlenül: a népfelszabadítás, a szabad sajtó
és szabad föld, a közteherviselés, a jogegyenlőség fenséges eszméi
mellett évtized óta harczoltak már messze kimagasló nagy szellemek;
az idő meg volt érve, a per el volt döntve, az itélet ott élt
minden jó hazafi szívében; a nagy áldozatok, a mikbe ez átalakulás
kerülni fog, nem követelve, de kinálva voltak; vitatkoztak fölöttük
az országgyülésen, párt párt ellen, a meggyőződés hevével s a
hatalom eszközeivel.</p>
<p>S volt egy szomoru példa is előttünk, mely, miként a tengerek
fata morganája a hajósoknak a felfelé fordított gálya rémképét,
akként mutatta nekünk a fejünk fölött lebegő végzetet. Az elmult év
eseményei Galicziában.</p>
<p>A galicziai lengyel nemesség a «maga szabadságát» követelte s
szavának fegyverrel adott nyomatékot. Nem volt szükség hadtesteket
mozgósítani az új confoederatio ellen: elvégezte a munkát maga a
parasztság. A galicziai parasztok leverték a lengyel nemességet. A
magyar lapoknak megtiltotta a czenzura a lázadás részleteit
közölni, hanem az országgyülésen nem lehetett megakadályozni, hogy
Komárommegye követe, a lánglelkü ifjú Pázmándy Dénes, a lengyelek
mellett hatalmas szót emeljen s a vérlázító rémjeleneteket tudassa
a magyar nemzettel. Sok szomoru lap van a lengyel nemzet
történetében, de ennél szomorúbb egy sincs. S az a kéz, mely e
lapot teleírta, könnyen átszaladhat a szomszéd lapra is s az már a
magyar nemzet története. Itt is félmillió nemessel áll <span class=
"pagenum"><a name="Page_89" id="Page_89">-89-</a></span> szemben 15
millió jobbágy, a ki tűr, szolgál, fizet, fegyvert visel és
hallgat.</p>
<p>Ekkor kitört a párisi forradalom. A franczia nemzet összetörte a
trónt. (A trónmennyezetből egy foszlányt elhozott magával egyik
fiatal írótársunk, Dobsa Lajos: Petőfinek ajándékul; ő maga is ott
volt a februári barrikádokon.) A magyar országgyülésen heves
beszédeket tartottak. Azonban Pozsony hideg talaj volt akkor.
Segíteni kellett Pestről. Ne mondjunk még Budapestet, Buda nem volt
a mienk.</p>
<p>Volt egy társulati helye a szabadelvü intelligenciának, a «pesti
kör», ott lett fogalmazva a «tizenkét pesti pont». Nem akarok
idegen tollakkal kérkedni. Nem én fogalmaztam azokat, nem is
Petőfi; hanem Irinyi József. Ezeket szándékozott a szabadelvü párt
monstrekérvényben felküldeni a pozsonyi országgyülésre, tiz ezernyi
aláirással ellátva.</p>
<p>E közben kitört a bécsi forradalom. Bécs utczái viszhangzottak a
«szabadság» jelszavától és festve voltak az érte elesett hősöknek
vérétől.</p>
<p>– Hát az a bécsi német, a kit mi annyit szidalmazunk, ime vérit
tudja ontani a szabadságért; és mi dicsekedő magyarok ülünk a
kályhasutban! – kiáltá elkeseredve Petőfi.</p>
<p>Nem kérvényezünk többet az országgyüléshez: ez süket! Kiáltsunk
a nemzethez: az meghallja.</p>
<p>Ekkor írta meg a «Talpra magyar»-t.</p>
<p>Korán reggel, még lámpavilágnál jöttünk össze négyen az én
szobámban: Petőfi, Vasváry Pál, Bulyovszky Gyula és én.</p>
<p>Társaim engem bíztak meg, hogy fogalmazzam a pesti pontokat
népszerű, mindenki által egyszerre megérthető rövid modorban. A míg
én azzal elkészültem, a fölött vitáztak, hogy hát azután mi lesz? A
leghevesebb volt közöttük Vasváry Pál. Hatalmas, ifjú athlétai
alak. A kezében volt egy tőrpálcza, agancsfogantyuval, azzal
<span class="pagenum"><a name="Page_90" id=
"Page_90">-90-</a></span> hadonázott, a míg egyszer a meglódult tőr
kiguvadt a hüvelyéből s egyet malmozva a levegőben, keresztül
repült a fejem fölött, a hegyével a falba fúródva.</p>
<p>– Szerencsés omen! kiálta Petőfi.</p>
<p>A kiáltvány készen volt; siettünk ki az utczára. Az
«asszony»-nak nem szóltunk semmit. Mindegyikünknél volt fegyver: én
azt a híres párbajelintéző duplámat dugtam a zsebembe.</p>
<p>A többit úgy is untig tudja már mindenki. Hogy kezdődött, hogy
nőtt meg az emberlavina? Milyen szónoklatot tartottunk a
piaczon?</p>
<p>De nem elég a beszéd: tenni is kell valamit.</p>
<p>Legelső tett legyen a szabad sajtó gyakorlatba vétele.</p>
<p>A tizenkét pesti pontot és a kiáltványt a nemzethez, meg a
«Talpra magyar»-t kinyomatjuk censor engedelme nélkül.</p>
<p>A Landerer és Heckenast nyomda lett megtisztelve az erőszakolt
dicsőséggel.</p>
<p>A nyomdásznak, természetesen, hatósági engedély nélkül valamit
kinyomtatni nem volt szabad. Magunk gyűrköztünk neki és dolgoztunk
a kézi sajtón. A betűszedőt, aki az első szabad szót kiszedte,
«Potemkin»-nek hítták.</p>
<p>A míg Irinyi és több fiatal író a sajtónál dolgozott, az alatt
az én feladatom volt a hatvani-utczát egész hosszában megtöltő
közönséget szónoklattal tartani. Nem tudom én hol vettem? Jött
magától.</p>
<p>Az én kedves hű kortársam, Szontágh Pál, még most is idézget
egy-egy égdöngető phrazist, a mit akkor hallott tőlem s még nem
felejtett el.</p>
<p>–… nem! hazámfiai, nem az az igazi hős, a ki meg tud halni a
hazáért; hanem a ki ölni tud a hazáért: ez az igazi hős!</p>
<p>Ilyeneket mondogattam én akkor!</p>
<p>E közben elkezdett esni az eső, ez a legreactionariusabb
ellensége minden forradalomnak. – Az én népemet az <span class=
"pagenum"><a name="Page_91" id="Page_91">-91-</a></span> sem
széleszté el. – Azonban az egész utcza megtelt egyszerre
kifeszített esernyőkkel.</p>
<p>– Ejh, urak! menydörögtem én onnan az utczai szegletköről. Ha
már az esőcseppek ellen is ernyőt huztok fel, hát ha nem sokára
golyók fognak hullani, az ellen mit feszítetek ki?</p>
<p>Csak akkor vettem észre, hogy nem csupán urak vannak körülöttem,
hanem hölgyek is. Egy pár közülök egészen oda furakodott a
közelembe.</p>
<p>Az egyikben felismertem «Gertrud királynét».</p>
<p>Fején tollas kalap volt, nagy pálmavirágos persa shawlba volt
burkolva. Kalap és öltöny ázott.</p>
<p>Már találkoztam vele egy párszor Szigligetiéknél.</p>
<p>Felszólítottam a hölgyeket, hogy menjenek haza, itt mind
összeáznak s még egyéb véletlen is történhetik velük.</p>
<p>– Értünk se nagyobb kár, mint önökért, volt rá a válasz.</p>
<p>Meg akarták várni, míg a nyomtatványok elkészülnek.</p>
<p>Nemsokára előtámadt Irinyi a nyomdaablakban. Hogy az ajtón
lehessen kijönni, arról szó sem volt. Kezében tartá a szabad sajtó
legelső nyomtatványait.</p>
<p>Azt a jelenetet, – ah, azt nem tudom leírni, mikor a legelső
szabad lapok kézről-kézre lettek adva. «Szabadság! Szabadság!» Te
első napsugára egy új, jobb századnak. Te kezdő betűje az
Evangéliumnak! Láthatóvá téve egy papirlapon. A szabad sajtónak: a
paradicsomi mindent tudás fájának legelső gyümölcse. Minő tombolás
támadt, mikor ezt a tiltott gyümölcsöt kapkodták! Milyen
Galilei-rugás volt ez ennek a földtekének!</p>
<p>Hejh, te sajtószabadság! Te hétfejü sárkány! De sokszor
megharaptál azóta! De én mégis áldom azt az órát, a melyben a
tojásból kikelni láttalak – és segítettem is benne.</p>
<p>A kezdő betü tehát le volt írva. – De még csak a kezdő betü.</p>
<p>Fiatal írók, diákok, ügyvédek, heves fejü népek csoportosultak
<span class="pagenum"><a name="Page_92" id=
"Page_92">-92-</a></span> a láthatatlan zászló körül: hol van még
az egész nemzet? Hogyan hódítja azt meg az «ige»?</p>
<p>A sürü tömegen keresztül egy fiatal vármegyei tisztviselő
furakodott a nyomda ajtajáig: onnan szólt hozzám. A megye hatalmas
alispánja, Nyáry Pál izeni, hogy menjek oda hozzá a megye
házára.</p>
<p>– Dehogy megyünk! – kiáltám én onnan a magas szegletkőről. Innen
engem csak ágyúval lehet lelőni. Ha beszélni akar velünk az
alispán, jőjjön ő ide. Most mi vagyunk a «hegy»!</p>
<p>És Mohamed csakugyan eljött a hegyhez. Vele együtt egy csomó
meglett komoly férfiu: a szabadelvü tábor régi coryphæusai.</p>
<p>Volt közöttünk egy kis törpe embervakarcs: az én
segédszerkesztőm az «Életképek»-nél, a derék kis Sükey. (De a ki
azért az ő asthmája mellett is végigharczolta az egész hadjáratot,
puskával a kezében.) A nyomorék termetéhez még rendkivül dadogott
is.</p>
<p>Mikor meglátta a komoly hazafiakat a tömegen keresztül felénk
jönni, odakapaszkodott mellém s nyelvének minden erőszaktételével
hangoztatá ezt a nevezetes jelkiáltást:</p>
<p>– Ne-ne-nem ke-ke-kell hallgatni most az oko-ko-kos
emberekre!</p>
<p>De hát az okos emberek nem azért jöttek, hogy bennünket
visszatérítsenek; sőt inkább azért jött oda Nyáry, hogy a mit eddig
tettünk, azt helyeselje s aztán velünk együtt jöjjön a városházára,
hogy ott a városi tanácscsal is elfogadtassuk a szabadelvü programm
pontozatait.</p>
<p>Az is szép jelenet volt. A városház terme zsufolásig tömve; a ki
beszélni volt hivatva: a zöld asztalra állt fel s aztán ott is
maradt, úgy, hogy utoljára az egész magisztratus, a vármegye, meg
az én társaim mind az asztal tetején álltunk. A láng terjedt! A
polgármester, a derék Rottenbiller a város erkélyéről hirdeté ki az
ezerfejü sokaságnak, hogy Pest városa magáévá teszi a tizenkét
<span class="pagenum"><a name="Page_93" id=
"Page_93">-93-</a></span> pontot. Ezzel aztán a lavina magával
ragadta a polgárságot is. De még azzal nem volt vége. Délután
özönlött az utczára a munkások tömege s valahonnan zászlót is
kerítettek, a három szent szó felirattal: «Szabadság, egyenlőség,
testvériség!» S a zászló oly csodalény, mely mindig előre akar
menni.</p>
<p>De volt is hová! Pest már visszhangzik e három nagy szótól. De
Buda még nem hallja azokat. Odamegyünk, a fülébe kiáltjuk. Ott van
a dicasteriumok ódon fészke; a katonai parancsnokság székhelye. Ott
az állambörtön. Abban a börtönben ül egy félvak ember, egy író, a
ki a népszabadság mellett irott munkáiért lett elítélve. A
sajtószabadság születése napján ennek a fogolynak ki kell
szabadulni. Megyünk fel Táncsicsért Budára.</p>
<p>Erre a hirre a budai tüzérparancsnok vágtatva jött le a pesti
városházára s azzal fenyegetőzött, hogy ha Budára felviszik a
sokaságot, közénk fog kartácsoltatni. Próbálja meg!</p>
<p>Mi fölvezettük a néptömeget Budára. Még úgy rá nem feküdt egyik
város a másikra, mint akkor. Délután valóban egész Pest Budán volt.
A katonai kormány okosan viselte magát s a helytartóság versenyzett
vele a bölcsességben. Az excellentiás urak tudomásul vették a pesti
proklamatiot s kiadták a jó öreg Táncsics Mihályt. Azt aztán
diadallal hoztuk haza nyitott hintóban Pestre, a hol volt egy kis
házikója, abban lakott a családja. A megszabadított úgy meg volt
rettenve, hogy inkább halott volt, mint élő. Ő maga nem értett
ebből a nagy világfelfordulásból semmit.</p>
<p>A nagy napot fényesen kellett bevégezni, a várost estére
kivilágították s a szinházban ingyen előadást tartottak; «Bánk-bán»
lett rögtön kitűzve.</p>
<p>De az egyszer extasisba hozott közönségnek nem volt már türelme
Petur bán jámbor oppositioját végig hallgatni. Neki a «Talpra
magyar» kellett!</p>
<p>Mit lehetett tenni, II-ik Endre fényes udvarának, Bánk-bánostól,
<span class="pagenum"><a name="Page_94" id=
"Page_94">-94-</a></span> a királynéstól félre kellett állni s
komparseriát képezni Egressy Gábor körül, ki egyszerű atillában,
karddal az oldalán, a szinpad közepére lépett s hatalmas
előadásával elszavalta Petőfi lelkesítő költeményét.</p>
<p>Ez jó volt, de mind kevés volt.</p>
<p>Ekkor az egész játszó személyzet elénekelte a «Szózatot». A
parterre közönség, a karzatok beleénekeltek a kardalba.</p>
<p>Ennek is vége lett.</p>
<p>Mit adjunk még?</p>
<p>A zenekar rázendítette a Rákóczy-rohanót.</p>
<p>Ez gyujtott, de nem oltott.</p>
<p>Pedig most már arra lett volna szükség. A felhevült közönség
szomjas volt a diadalmámortól.</p>
<p>Ekkor egy hang elkiáltá a karzatról:</p>
<p>– Éljen Táncsics!</p>
<p>S arra az egész néptömeg rázendíté egyszerre:</p>
<p>– Lássuk Táncsicsot!</p>
<p>Iszonyú lárma lett belőle. Táncsics nem volt kéznél, valahol
kinn lakott a Ferenczvárosban. De ha közel lett volna is,
kegyetlenség lesz vala egy megtört, roskatag, beteg embert a
szinpadra hurczolni, hogy ott, mint valami hires muzsikus,
hajtogassa magát a nép előtt.</p>
<p>De hát lehet feleselni a Leviathánnal?</p>
<p>– No fiaim, mondá Nyáry, kivel együtt voltam a páholyában, fel
tudtátok költeni a nagy szörnyeteget, de hogy tudjátok
elaltatni?</p>
<p>Ifju barátaim megkisérlék a közönséghez szólni, egymás után,
Petőfi az akadémia páholyából, Irinyi a kasinopáholy erkélyére
lépve. Szavuk elhangzott a népordításban.</p>
<p>A szinpadon lebocsátották a függönyt; erre a lárma még jobban
fokozódott; a karzatok dörömböltek: pokoli riadal volt.</p>
<p>Ekkor nekem egy ötletem támadt. Nyáry páholyából át lehetett
menni a szinpadra. Felrontottam a szinfalak közé. <span class=
"pagenum"><a name="Page_95" id="Page_95">-95-</a></span></p>
<p>Szép figura lehettem, mondhatom. Térdig sáros az egész napi
czafolástól; lábaimon csunya nagy kalucsnik; a czilinder kalapom
agyonázott: azt a hónom alá nyomtam sapapának (chapeau bas).</p>
<p>Körülnéztem, megláttam Egressyt; mondám neki, hogy húzassa fel a
függönyt: a szinpadról akarom haranguirozni a közönséget.</p>
<p>Ekkor elém jött Gertrud királyné. Valódi fejedelemasszonyi
kegygyel mosolygott rám üdvözölve s kezét nyujtá. Az ő arczán nem
volt ijedelem.</p>
<p>Egy háromszinü kokárda volt a keblére tűzve. Azt ő kéretlenül
levette onnan és a mellemre tűzte.</p>
<p>Erre felhúzták a függönyt.</p>
<p>A mint a néptömeg meglátta az én ázott, sáros alakomat:
elkezdett ujjongani s a lárma lassankint elhalljukozta magát.</p>
<p>Mikor aztán szóhoz juthattam, ilyenforma szónoklati remeket
hangoztattam:</p>
<p>– Polgártársaim, Táncsics barátunk nincs itt. Otthon van a
családja körében. Engedjétek a szegény vak embernek a viszontlátás
örömeit élvezni.</p>
<p>Csak ekkor vettem észre, hogy de furcsát találtam mondani: «vak
ember» és «viszontlátás». Ha a közönség elkezd nevetni, holt ember
vagyok!</p>
<p>Az a három szinű szalagcsillag kisegített.</p>
<p>– Látjátok ezt a háromszínű kokárdát itt a mellemen? Ez legyen a
mai dicső nap jelvénye. Ezt viselje minden ember, ki a szabadság
harczosa: ez külömböztessen meg bennünket a rabszolgaság zsoldos
hadától. E három szín képviseli a három szent szót: szabadság,
egyenlőség, testvériség. Ezt tűzzük kebleinkre mindannyian; kikben
magyar vér és szabad szellem lángol!</p>
<p>Ez aztán fordított a dolgon.</p>
<p>A háromszinű kokárda helyreállítá a rendet. A ki háromszinű
kokárdát akart feltűzni, annak előbb haza kellett menni. Tiz percz
mulva a szinház üres volt. És másnap <span class="pagenum"><a name=
"Page_96" id="Page_96">-96-</a></span> minden embernek ott volt a
mellén a háromszínű kokárda: a nemzeti kasinó urainak paletotján
kezdve, a napszámos daróczáig, s a ki köpenyegben járt, az a
kalapjára tűzte.</p>
<p>Én a győzelem mámorával siettem e jelenet után Laborfalvi
Rózához kezet szorítani.</p>
<p>… Ez volt a mi kézfogónk, a mi eljegyzésünk pillanata.</p>
<hr class="tb" />
<p>Ezt az egész episodot azért kellett elmondanom, hogy igazoljam,
hogyan került azon arczkép az én asztalomra, mely a tengerszemű
hölgy mosolygó arczát a kisértő iblisz tekintetével tudta
kicserélni. Azóta négy hónap mult el.</p>
<hr class="tb" />
<p>S a milyen volt az eljegyzés, olyan volt a nászút.</p>
<p>Az én lakodalmamnál ágyudörgés, kardcsattogás volt a
muzsikaszó.</p>
<p>Minő menyegzői éj!</p>
<p>Mikor a boldog vőlegény azt kérdi a menyasszonyától: «Szeretsz-e
úgy, mint én téged?» akkor egyszerre megperdül a dob az utczán,
verik a riadót: «Fegyverre polgárok!» Az olasz sorezred fellázadt a
magyar kormány ellen. Csók nélkül, ölelés nélkül ragadni a puskát,
rohanni a gyülekező helyre; onnan egyenesen a tűzbe a fütyülő
golyók közé, a Károly-kaszárnyát ostromolni. Hajnal előtt le volt
fegyverezve a lázadó ezred, akkor aztán hazatérhetett a vőlegény,
lőportól kormos arczczal s újra kérdezheté a menyasszonyától:
«Szeretsz-e úgy, mint én téged?»</p>
<p>A választ szív érzi csak, száj nem mondja.</p>
<p>Azok voltak a mézes hetek! Vesztett csaták szégyenének mérgével
a szívben, kétségbeesve maga az isteni igazság fölött; a kik akkor
tudtak szeretni, azok nagyon szerettek.</p>
<p>S aztán neki a kietlen világnak! Szibériai csikorgó télben,
ágyutűztől villogó éjszakán, a hátráló honvédsereggel együtt végig
vágtatva az alföldi hósivatagon: vendégszeretetlen tanyákon
éjszakázni, a hol reggelre ránk fagyott a <span class=
"pagenum"><a name="Page_97" id="Page_97">-97-</a></span> bezárt
ajtó s a dobpörgésre, trombitaszóra fölkelni, tovább haladni. A kik
itt is tudtak szeretni, azok nagyon szerettek.</p>
<p>Az asszony mindenütt velem jött.</p>
<p>Elhagyta kényelmes otthonát, vagyonát veszendőben, fényes
pályáját, magát az isteni Olympot, velem türt éhséget, hideget,
nyomort.</p>
<p>És soha egy panaszszavát nem hallottam. Ha csüggedtem, ő
bátorított. Ha minden reményem elfogyott, nála még volt,
megosztotta velem.</p>
<p>Szűk egy kis szobában szorultunk össze a magyar kormány új
székhelyén, Debreczenben. A Gyuricza Péter tanyája ezeregyéjszakai
palota volt ehhez képest. S az én királyném úgy dolgozott, mint egy
rabnő, mint egy szibériai számüzöttnek a felesége. Nem tréfából,
nem truczból dolgozott; nem játszotta a paraszt cselédet, komolyan
tette azt.</p>
<p>A harczi koczka fordult; mi haladtunk előre, egyik csatatérről a
másikra lépve. Budavára ostrománál is ott volt mellettem. Még
azokban a rettentő napokban sem hagyott el soha, a mikor éjente az
ég szakadt a fejünkre.</p>
<p>A fényes diadalnapok után újra kezdődött a balsors. Az északi
óriás ránk zúdítá egész haderejét. Ismét futni kellett, elhagyni
boldog tanyánkat; s aztán folytattuk a nászutat új kietlen vidéken,
a hol duló népcsordák elpusztítottak minden falut; tanyánk volt a
négy kormos fal, pihenőnk a félig elégett szalmaboglya; gyülölve az
idegentől, rettegve az ismerőstől, rémülete annak a háznépnek, a
melyhez betértünk.</p>
<p>A zürzavaros hadjárat aztán elszakasztott bennünket egymástól.
Én arra kértem őt, hogy maradjon el tőlem; nem nézhettem tovább a
szenvedését; nem volt szabad elfogadnom ennyi áldozatot. Én hadd
menjek egyedül balsorsom elé.</p>
<p>A világosi katasztrófa után az én életem is be volt végezve.</p>
<p>A nagy óriás, a megálmodott dicső Magyarország széthullott
<span class="pagenum"><a name="Page_98" id=
"Page_98">-98-</a></span> atomjaira: a nagy emberek mind
porszemekké lettek.</p>
<p>Én is egyike voltam ezeknek a név nélküli, súlynélküli,
czélnélküli porszemeknek.</p>
<p>Itt volt a minden végnek a vége!</p>
<p>A tengerszemű hölgynek a jóslata egész teljességében előttem
állt.</p>
<p>Vagy a bitófa, vagy az öngyilkosság. Huszonnégy éves voltam. És
halott!</p>
<p>Hajdani főnököm, a catói jellemű, derék Molnár József, a nemzeti
vészbiróság elnöke, már megadta a példát. Ott feküdt előttem a
világosi fenyéren: önkezétől megölve; nem tudta túlélni azt a
látványt, mikor az utolsó huszár is ketté törte a kardját.</p>
<p>Ekkor megragadta a kezemet egy forró kéz. Az övé volt. Az
asszonyé, a ki szeret. Mikor minden el volt veszve, az ő szerelme
nem veszett el. Utánam hozta. Magával vitt. Megszabadított. Mikor
egész Magyarország meg volt már hódítva, még volt egy foltja a
hazának, a hová a hatalom el nem jutott soha. Ő kitalálta azt a
zugot és keresztül minden ellenséges táboron, elvitt magával
oda.</p>
<p>Ez volt «az a nő, a ki együtt jön velem.»</p>
<h2>X. FEJEZET.</h2>
<p class="center">A HOL A VILÁGNAK NINCSEN SZÁJA.</p>
<p>Egész hadművelet kellett ahhoz, Világosvártól eljutni odáig, a
hol a világnak nincsen szája.</p>
<p>Ezt a helyet még Pesten kiszemelte a feleségem a számomra, mikor
a katasztrófa közeledtével elindult hazulról egy parasztszekéren,
hogy engem, ott a hol, az országban felkeressen; egy ideig Kőrösy
Sándornak a feleségével utazott, az vezette nyomomra. Szeged
ostrománál kicsiny híja, hogy a levegőbe nem repültünk
valamennyien, a lőporraktár felrobbanásakor. <span class=
"pagenum"><a name="Page_99" id="Page_99">-99-</a></span></p>
<p>Volt egy kis falu a borsodi Bükk mélyén, Tardona, a melynek még
a neve sem volt feljegyezve Karacs Ferencz térképén. Itt épített
magának egy kis házat a nemzeti szinház kitünő komikusa és szinpadi
festője, Telepi, azzal a szándékkal, hogy a zivataros időkben a
családját ott rejti el. El is küldte oda, a mint a muszkák
bejöttek, a feleségét és a fiát, Károlyt, a ki akkor fiatal
festőtanítvány volt. Telepi adta a feleségemnek azt a bölcs
tanácsot, hogy ha egyszer «kiesik a világnak a feneke», engemet is
vigyen oda, ott senki sem talál rám. Tardona nem vett részt a
forradalomban. Itt történt az, hogy mikor a lelkész a kathedrából
kihirdette a kormány proklamatióját, hogy: «Jön a muszka! Minden
ember fogjon fegyvert, törjük össze az ellenséget» kurátor uram
felkiáltott rá az első padból: «Nem való a, tiszteletes uram!»</p>
<p>Valóságos kis odyssea volt az odáig eljutás. Egy kis ekhós
parasztszekéren utazik egy asszony, görög dinnyéket visz a vásárra,
az inas, meg a kocsis elől ülnek. Az inas vagyok én, a kocsis
Rákóczy János, tegnapelőtt még Kossuth titkára.</p>
<p>A görög dinnyék ára volt darabonkint egy ezüst tizes, a mi
fejünk annyit sem ért.</p>
<p>A milyen hosszú az út Világostól Békés-Gyuláig: olyan hosszan
mentünk szembe az előrenyomuló orosz csapatokkal. Jött kozák,
dzsidás, gyalogos, tüzérség, szekerészek. Senki se kérdezte: hogy
ez a dinnye, hogy ez a fej?</p>
<p>Csupán a szép két urifajta ló a kocsink előtt gyaníttatá, hogy
nem paraszt utazók vagyunk. Rákóczy világos kék mándlis kocsisnak
volt öltözve.</p>
<p>Mikor aztán a nádasok világába értünk, ott egy lovas betyár vett
bennünket védelmébe s keresztül vezetett, soha szekértől nem járt
ösvényeken, folyvást tengelyig, szügyig gázolva a vízben, a míg
kijutottunk a végtelen pusztára. Nem fogadott el egyebet egy «Isten
megáldjon»-nál.</p>
<p>A mi kedves barátunk, Rákóczy János, mint régi gazda, kitünő
kocsis volt, a míg a lovat hajtani kellett; hanem <span class=
"pagenum"><a name="Page_100" id="Page_100">-100-</a></span> azt a
részét a kocsis tudománynak, a mi a leszerszámozás után következik,
épen nem tanulta. Így történt aztán, hogy a mint egy helységbe
eljutottunk kánikulai rekkenő hőségben a szikes pusztán keresztül,
első dolga volt a kifogott lovakat rögtön megitatni a kutnál s úgy
kötni be az istállóba, a minek az lett a következése, hogy a rudas
tüdőgyuladást kapott s egy óra alatt kimult. A nyerges csodára
megmaradt. Ekkor aztán a kidült ló helyébe a lógóst fogtuk be, a
melyet útközben vettünk száz forinton. Ez meg másfél marokkal
kisebb volt a megmaradt társánál. Ezzel a készséggel aztán senki
sem nézett bennünket többé «uraságnak».</p>
<p>Még aztán Miskolczon is keresztül kellett hatolnunk a muszka
táboron. Itt lakott a nőmnek az atyja, a derék tudós Laborfalvi
Benke tanár. Ő igazított bennünket a Tardonába vezető útra. Öt
óráig hatoltunk a sűrű erdőségek között előre; se egy emberi lak,
se egy dülő út nem látszott sehol, a kanyargó völgyet egy patak
szelte át, melynek hol a jobb, hol a balpartján vonult végig az út,
természetesen híd nélkül, a gyalogjárók kényelmére nagy kövek
voltak lépésnyi távolban az elterülő mederbe rakva.</p>
<p>Ott egy mélyen elrejtett, gyönyörű völgyben fekszik az a kis
helység, a hol a világnak nincsen szája.</p>
<p>Mi a feleségemmel a Telepi házához szálltunk, szivesen látva a
derék asszonyságtól; Rákóczyt, meg az ekvipázst más házhoz kellett
elszállásolni. Telepiné bátyja, az én kedves emlékű jó barátom, a
derék Csányi Béni egy házzal odább lakott, annak volt lóistállója
is. Később én is ő hozzá költöztem át.</p>
<p>Igazi mintaképe volt a «kurta nemes úrnak», a milyennek kellene
lenni most is. Tanult, intelligens ember; diákul, németül beszélő,
jogot is végzett és a mellett maga jár ki szántani a földjére a
szolgalegényével. Saját kenyerét eszi, saját borát iszsza; szivesen
látja a vendéget, s annak a kedvéért birkát, süldőt vágat; a
felesége maga süt-főz, fonásban elől jár, a gyerekek ruháit varrja;
három <span class="pagenum"><a name="Page_101" id=
"Page_101">-101-</a></span> fiu van: a mi pénz kerül a házhoz, az a
fiuk iskoláztatására való. Néha játszik is a szomszéd nemes
urasággal tartlit – krétára. Kölcsön soha nem kér, nem adós
senkinek. A dolgozószobája asztalos és kerékgyártó műhely; ha törik
valami a szekéren, megfaragja maga; ez a legjobb mulatság. Van
könyvtára is s abban olyanforma olvasmányok, mint Scott Walter
történelmi műve a franczia hadjáratokról. Ujságot nem járat; ha
valami vers megtetszik neki, azt megtanulja könyv nélkül s
élőszóval propagálja. Senkivel nem perlekedik s a hol két ember
összevész egymással, azokat kibékíti. Hanem aztán, mikor arról van
szó, hogy: «veszélyben a haza! áldozzunk a közügyért!» akkor
leszedi a bekecséről az ezüst gombokat s beküldi a haza
oltárára.</p>
<p>Hogy én ezek alatt a nehéz idők alatt meg nem őrültem, azt
nagyobbrészt ennek a derék embernek köszönhetem.</p>
<p>Idáig hát eljutottunk.</p>
<p>Meg vagyok mentve. Nem vagyok halott, élek.</p>
<p>De hogyan élek? Épen úgy, mint az újszülött gyermek: önmagával
jótehetetlen.</p>
<p>Rákóczy másnap odább ment, fel a Kárpátok felé. Ott beállt egy
nagybirtoku grófhoz (álnév alatt) parádés kocsisnak. Meg is voltak
vele elégedve, józan, értelmes kocsis volt. Hanem egyszer az
történt vele, hogy a mint a grófot és annak sógorát kocsikáztatta,
azok útközben elkezdtek beszélgetni XIV. Lajos korszakáról s e
közben egyiknek sem jutott eszébe az akkori nevezetes
pénzügyminiszternek a neve. A kocsis nem állhatta meg, hogy vissza
ne forduljon s meg ne mondja: «Colbert». A grófok rögtön kiszálltak
a kocsiból s gyalog mentek haza. A tudós kocsisnak pedig azonnal
fel lett mondva a szolgálat. Ilyen emberrel nem jó egy fedél alatt
hálni.</p>
<p>Mi pedig megnyugodtunk abban a tervben, hogy a nőm haza menjen
Pestre s kiváló állását a nemzeti szinháznál újra elfoglalja, a míg
én az apai örökségemet megkapom; <span class="pagenum"><a name=
"Page_102" id="Page_102">-102-</a></span> akkor aztán megveszünk
itt a Bükk mélyében egy kis birtokot a Csányi Bénié mellett s
szántunk, vetünk a napok végéig.</p>
<p>Mit is tehetnénk egyebet? nincs már se haza, se nemzet, se
szabadság. Nincs szárnya a szellemnek többé. A sárhoz
tapadtunk.</p>
<p>Épen az esküvőnknek az évfordulóján, a mi egyúttal a nőmnek a
nevenapja is, váltunk el egymástól. Épen egy esztendeig tartott a
nagy nászutazás, a minőt nem kivánok senkinek: de a melyet, hogy
végig éltem, nem adnám a világ minden gyönyöreért.</p>
<p>Akkor aztán ott maradtam egy rengeteg közepett; eltakarva,
elfeledve.</p>
<p>Az utolsó hírt Budapestről a derék Csányi Bénitől hallottam, a
ki saját maga vitte fel a feleségemet, maga hajtva a négy lovat a
kocsiülésből a fővárosig. Ott gonosz idő jár. Haynau még a nemzeti
szinházat is lefoglalta a német szinészek számára. (A német
szinház, a mostani vigadó és Haas-palota helyén az előbbi évben
leégett.) Azonban az igazgató, a hajdani konzervativ celebritás,
Simoncsics János, megprotestálta a teljhatalmú zsarnok intézkedését
s mikor az maga elé idézte s alkudni kezdett a keménynyakú
táblabiróval, hogy tehát hány napot enged át a német muzsának a
nemzeti szinpadon való működésre, a jó Simoncsics így felelt meg
neki, a maga jó budai németségével: «Wen i reden musz, so sag i:
amol; wenn i reden darf, so sag i: kamol.» S maradt a
«kamol»-nál.</p>
<p>Nekem azt izente a feleségem, hogy postán levelet ne irjak, mert
tele a város kémekkel; ha ő ir nekem: azt Miskolczra fogja küldeni,
az atyjához, «Benke Judith»-nak czímezve.</p>
<p>Tehát még azt is meg kellett érnem, hogy leánynyá lettem.</p>
<p>Most is előveszem még gyakran azokat a szerelmes leveleket, a
mik hozzám voltak irva s ezen kezdődtek: <span class=
"pagenum"><a name="Page_103" id="Page_103">-103-</a></span> «Kedves
Juczim!» Még most is világítanak ezek abba a végtelen sötétségbe, a
melyet az életemből kitörölt időnek nevezek.</p>
<p>Augusztustól kezdve október közepéig nem tudtam semmit abból, a
mi odakinn a világban történik.</p>
<p>Olyan rejtek volt ez, a hová látogató nem járt s a bennelakók
sem jártak sehova. Majd, ha tél lesz, szánút lesz, akkor megnyilik
a közlekedés Tardona és Miskolcz között; akkor lehet beszállítani a
városba fát. Abból volt elég. Csányinak a negyven hold
szántóföldjéhez volt négyszáz hold őserdeje.</p>
<p>Mindennap össze-vissza bolyongtam én ezeket az emberhangtalan
erdőket. Sohasem találkoztam szembejövő emberrel. Akármilyen tetőre
hágtam fel, onnan nem láttam mást, mint a völgybe szorult Tardona
füstölgő kéményeit. Rátaláltam a völgyet átszelő pataknak a
forrására. Úgy hívták azt, hogy «hársas-forrás». Csupa hársfák
veszik körül. Ráértem a gyermekjátékra, hogy bodzafából malmot
faragtam-tákoltam össze a kis patak fölé; azzal mulattam
magamat.</p>
<p>Egy napon a feleségemtől kaptam egy skatulya aquarelle festéket.
Ez egészen megvigasztalt. Találtam egész napra tennivalót. Tele
festettem tájképekkel egy egész albumot. Aztán meg azt a pusztai
utazást a felemás lóval, az ekhós szekéren. Magamat is lefestettem
egy akkora körömnyi papirra, a mi egy medaillonban elfér; azt
elküldtem a feleségemnek Csányi Béni felesége aztán szépen kért,
hogy az ő öregét is fessem le olyan kicsibe, mint egy tót lencse,
neki is van medaillonja. Ez volt az egyedüli maradandó munkám ebben
a rettenetes esztendőben. <span class="pagenum"><a name="Page_104"
id="Page_104">-104-</a></span></p>
<h2>XI. FEJEZET.</h2>
<p class="center">BÁLVÁNYOSI BÁLINT ÉS RENGETEGI TIHAMÉR.</p>
<p>A mint október elején hullani kezdett a bükkmakk az erdőben,
váratlan vendégek érkeztek hozzánk Tardonára. Két földes úr a
Bükkből: együtt gazdálkodó testvérek, a kiknek az egész birtokuk
csupa erdőség, s a gazdálkodásuk nagy számu disznó csorda. Szép két
köpczös uri ember volt, szironynyal szépen kivarrott birkabőr
bekecsekben; piros bagaria csizmákban.</p>
<p>Azért jöttek, hogy az idei bükkmakkot kiárendálják a tardonai
erdőkben. A disznónak az idén nincsen ára, a magyar pénzt
elégették, németet meg nem hoztak, kénytelenek a sertéstenyésztők a
kondáikat kiteleltetni. Ezek voltak a derék disznók, abból a régi
szalontai fajtából, a melynek hosszú lábai vannak, mint az őznek,
veres szőre, hegyes fülei; fél vadállat: megverekszik a farkassal.
Igaz, hogy nehezen fejlődik, két év alatt lesz olyan nagy, mint a
mangalicza, de ezt a hibáját bőven helyreüti az a jó tulajdonsága,
hogy nem kell neki se ól, se hidas, télen nyáron kinn tanyáz az
erdőben s maga keresi az élelmét, a gazdának nem kerül többe a kész
állat, mint fejenként két forintba, meg egy pint pálinkába, a mi a
kondás konvencziója. A két testvérnek ezerével volt az ilyen
disznaja.</p>
<p>S ezer disznó bizony gondot ád.</p>
<p>Derék, víg czimborák voltak! Bezzeg nem ismerték ezek a
melancholiát. Akkor kezdett az új bor kiforrni. Megitták (velem
együtt) azon forrásában. Jól esett az a paprikás sertés
pörköltre.</p>
<p>Egy új nótát is hoztak magukkal, engem is megtanítottak rá.</p>
<div class="poem">
<div class="stanza"><span class="i0">«Ajtó mögött a
sajtár!<br /></span> <span class="i0">Beleesett a
zsandár.<br /></span> <span class="i2">Dárum-madárum!» stb.,
stb.<br /></span></div>
</div>
<p><span class="pagenum"><a name="Page_105" id=
"Page_105">-105-</a></span></p>
<p>Ebből a nótából tudtam meg, hogy van egy olyan lény is a
világon, a mit zsandárnak hivnak; – de hogy ez iránt nem valami
nagy barátsággal viseltetnek a magyarok.</p>
<p>A vendég urak csak vacsora végével kezdtek el rám példálózni,
hogy «nem is tudjuk, kinek tiszteljük».</p>
<p>A házigazdám erőszakot tett a becsületes ábrázatján s bemutatott
az álnevemen, a hogy a faluban ismertek:</p>
<p>– «Benke Albert úr».</p>
<p>– Csak nem a Laborfalvy Benke Róza művésznő öcscse? A Bebus?</p>
<p>– De biz az! a Bebus.</p>
<p>(Lehetetlen már az. Szegény Bebus! Ő is a hadjárat alatt halt el
valahol az utban.)</p>
<p>– Hisz azt én jól ismerem. Most már emlékezem a fizimiskájára!
Szakasztott a Bebus. Hát a nővére, igaz hogy férjhez ment?</p>
<p>– Úgy hallottam én is.</p>
<p>– Valami Jókai Mórhoz. Ismeri?</p>
<p>– Soha sem beszéltem vele.</p>
<p>Igaz volt az.</p>
<p>– Hát maga meg theatrista volt, úgy tudom.</p>
<p>– Az ám. Az voltam.</p>
<p>– Láttam is egyszer Miskolczon. Mit is játszott csak?</p>
<p>– A notredamei toronyőrben Claude Frollót.</p>
<p>– Azt, azt! Csakugyan. De hogy el tudta változtatni a pofáját!
Hát most nem készül valami társasághoz?</p>
<p>– Nem tudom, van-e még valahol?</p>
<p>– Hogyne volna? Miskolczon is készül egy trupp. A jövő télen itt
akarnak játszani az új szinházban, aztán meg Kassán. A Bálványossi
verbuválja a tagokat. Csak ismeri ön Bálványossi Bálint
directort?</p>
<p>Majd kiszalasztottam a számon, hogy a szülő városomban ő volt
az, a ki «Erzsikét» betanította a szerepére, a mit velem együtt
kellett volna eljátszania a második műkedvelői előadáson. Azt
mondtam, hogy hiréből ismerem. <span class="pagenum"><a name=
"Page_106" id="Page_106">-106-</a></span></p>
<p>– No ez pedig magát jól ismeri. Kérdezősködött is felőle. Ha
megtudja, hogy itt dégál, bizonyosan ide jön érte.</p>
<p>(No még csak az kellene nekem.)</p>
<p>– Nem tudom, hogy lesz képes most társaságot összehozni?</p>
<p>– Oh már primadonnája van. A felesége. Mennykő egy kaczkiás
menyecske! No az, tudom, hogy elforgatja a fiatalságnak a fejét. De
még most bujdosóban vannak.</p>
<p>– Bujdosóban?</p>
<p>– Hát – köztünk maradjon – a Bálványossinak van valami a
saroglyában.</p>
<p>– Mi van neki a saroglyában?</p>
<p>– Hát nagy szerepet vitt a forradalomban.</p>
<p>– Soha sem hallottam a hirét.</p>
<p>– Hát azért, hogy maga barátom nem hallotta, lehetett az hires
ember. Maga, ugy-e a forradalom alatt is csak komédiás volt?</p>
<p>Ráhagytam, hogy az valék.</p>
<p>Ekkor a másik testvér vette át a szót. Az volt a tanultabb.</p>
<p>– Értsük meg a dolgot, amice. A Bálványossi Bálint
szinházdirector a forradalom alatt Rengetegi Tihamér néven
szerepelt.</p>
<p>– Ahá! Így már emlékezem a nevére.</p>
<p>– Átkozottul sok borsot tört a németek orra alá.</p>
<p>A másik testvér megerősíté a mondást.</p>
<p>– Ha megkaphatják, bizony elfuj a talpa alatt a szél.</p>
<p>– De hát furfangos egy ficzkó ez a komédiás director – magyarázá
nevetve az ifjabb testvér. – A forradalom alatt a kormány
szolgálatába állt, őrnagyságig vitte; csodadolgokat vitt keresztül.
De a mellett volt olyan előrelátó, hogy az egész kinézését alaposan
megváltoztatta. A forradalom alatt azt a szép szőke haját befesté
feketére; nagy bajuszt, kecskeszakállt eresztett; szakasztott úgy
nézett ki, mint Don Cæsar de Bazan. Most aztán, hogy ferdére
<span class="pagenum"><a name="Page_107" id=
"Page_107">-107-</a></span> ment a dolog, hirtelen leborotválta a
szakállát is a haját is s már most csak arra vár, hogy ujra
kinőjjön az eredeti szőke haja; akkor ismét előjön, mint
Bálványossi Bálint s ki meri azt mondani, hogy ő valaha Rengetegi
Tihamér volt?</p>
<p>El kellett ismernem, hogy ez genialis gondolat volt, feketére
festett hajjal szolgálni a forradalmat.</p>
<p>– No ha ez megtudja, hogy maga itt kóborol, szent, hogy ide jön
angazsirozni.</p>
<p>Ennek be kellett az utját vágni.</p>
<p>– Sajnálom, de nem sokáig maradok már itten. Magam is megyek fel
Pestre.</p>
<p>– S mit keres Pesten, öcsécském?</p>
<p>– Hát majd valami állás után látok.</p>
<p>Erre a szóra mind a két sertés Croesus savanyu képet vágott. A
ki a mai világban – Pesten – «állást» keres, az gyanus ember. Azzal
nem jó együtt kvaterkázni.</p>
<p>E szótól fogva aztán nagyon ordináré módon distraháltak
velem.</p>
<p>Én pedig csak jártam azontul is, tájképeket festeni a Bükk
rengetegeiben. Az akkor festett képeimet még most is tartogatom.
Milyen gyönyörű motivumok; ha azokat tanult művész keze ragadná
meg! A mély őserdő közepén borongó paulinus kolostor romja. Szürke
gránitból, góthstylben épült tömör falak, pilléreik homlokzatán
szárnyas angyalfejek, csucsos boltiveik virágokban végződnek, s a
kővirágokat kiegészíti a kövi rózsa, mely a párkányokon dúsan
tenyészik. A kék szinekkel árnyékolt romtömeg mögött a sűrű, sötét
bükk erdő; előtte egy forrás, mely csodamódon, egy kirohadt nagy
hársfa tövéből buzog föl. A rom tetejéből egy terebély vastag
mogyorófa hajlik alá, melynek lombozata már rőtpiros az őszi
dértől, míg az ablakokból a vadrózsa sötétzöld füzérei csüggnek
alá, keverve sommal, kecskerágóval, piros rózsaszin, pecsétvörös
bogyókkal tarkázva. A rom fenekét barnazöld páfrán borítja körül. S
a nagy hallgató képnek egyetlen élő <span class="pagenum"><a name=
"Page_108" id="Page_108">-108-</a></span> alakja, a hajdani
templom-ajtó sötétjéből félénken kitekintő bakőz, úgy tünik elő,
mint a hun-magyar pogányregék tündéri vezércsillaga. – Hejh, Álmos
vezér fehér szarvasgimje, hova vezettél minket! Hagytál volna
inkább Ázsiában: ott nem kellene németül tanulni.</p>
<p>Azután a másik kép. A hatalmas Szentlélek-kő. Egy toronymagas
sziklaszál, mely a fennsík széléből kiemelkedik. Mellette két
óriási bükkfa, mely a sziklacsompó derekáig felér, az egyiknek a
leveleit rőtbarnára, a másikét aranysárgára változtatta a nagy
decorativ művész: az ősz. Fenn a toronyszikla tetején három fa
zöldül. Hogy kerültek azok oda?</p>
<p>Oda föl is lehet kapaszkodni, nyaktörő kuszással s onnan megint
új képet festeni. A szédítő magas szikláról mély völgybe nyilik
kilátás. A két oldalhegy vágányát szemben hullámzatos hajlásu más
hegyek zárják el. A leáldozó nap végig süt a hegyek oldalán s a míg
az egész képet átlátszó lilaszin ködbe borítja, addig a hegyoldalak
erdős széleit élesen aranyozott vonalakban emeli ki. Alant a völgy,
mint egy keskeny sötétzöld szalag fut végig s a hol elvész az
esteli ködben, ott egy kis gunyhó látszik, melynek konyhatüze, mint
egy véres csillag világít elő a mélységből. – Vajjon ki lakhatik
ottan?</p>
<p>De a legnagyszerübb tájkép-motivum volt, (melybe szerencsésen
bele is buktam) maga az «Örvény-kőről» kinálkozó panoráma. Az
örvénykő a Bükk-hegység legmagasabb pontja. Tardonáról nézve
havasként kimagasló sziklagerincz, de a melynek tetejébe nagy
kerülővel fel lehet jutni. Ez volt rendesen a kóborlásaim
végczélja. Fél nap oda, félnap vissza, délben tüzet rakni
targalyból a szikla lonkáján, pirított kenyérrel, szalonnával
fejedelmi lakomát csapni, s aztán kiülve a szédületes szikla
párkányára, megküzdeni a lehetetlen (nekem lehetetlen) festői
feladattal. Lábam alatt, az előtérben a bükkfák koronáiból alkotott
sötétség s a hol ez végződik, egy mosolygó zug, közepén a kis
Tardona füstölgő kéményü, elszórt <span class="pagenum"><a name=
"Page_109" id="Page_109">-109-</a></span> házikóival, körülvéve
sárguló szőlőkertek koczkáktól, zöld vetések csikjaitól tarkáló
dombokkal, melyek fölött a Bükköt folytató kormos-zöld hegyek
emelkednek elő; e hegysor fölé tódul azután a gömöri hegyek
csoportja; ezeknek az árnyéklata már lilaszinekbe játszik, de
rajtuk is uralg a trencséni, turóczi hegység lánczolata; ez már
felhő-kék, s ezek fölé emelkedik, mint egy fata morgana, a szepesi
Kárpátok fejedelmi sora; olyan kék, mint maga az ég, csak a havas
csucsok gyémánt fénye képezi az elválasztó vonalat. Ez persze nem
az én tudományomhoz mért feladvány. Azért mégis csak megbirkóztam
vele, nem tehetek róla, ha én estem alul.</p>
<p>Egy hatalmas tölgyhusáng a kezemben, melynek bunkója ólommal
volt tele öntve, a hosszú csizmaszárba dugva az éles konyhakés;
ezzel azt hiszem, hogy eléggé meg vagyok védelmezve holmi csikasz
farkas támadása ellen. – A puskát minden ember eldugva tartá most.
Hire járt, hogy a kinél egyet megtalálnak, az halál fia lesz.</p>
<p>Október közepe is eljött.</p>
<p>Ekkor ismét vendég érkezett Tardonára.</p>
<p>Ezuttal nagyon szivesen látott vendég: a vidám kedélyü Telepi.
Azért jött, hogy a Tardonán időző Károlykát hazavigye: hadd menjen
külföldre tanulni.</p>
<p>Ő volt a nemzeti szinház kedvencz komikusa: a Huglik és
Prospectusok személyesítője; gömbölyü arcz, gömbölyü alak és a
mellett csupa elevenség, villogó szemeivel, hegyes szemöldökeivel
és kicsiny, hegyes bajuszával; mintha négy szemöldöke, vagy négy
bajusza lett volna, ő volt a megtestesült magyar humor.</p>
<p>Ő hozta meg nekem az első hírt a külvilágból.</p>
<p>A rettenetes októberi napok eseményeit. Az elhihetetlen,
visszaidézhetetlen rémtetteit egy őrült embernek, a kinek nem elég
büntetés az, hogy kétszer lett elevenen eltemetve!</p>
<p>Ha én e Hiób hireket nem a tréfálkozó, a nevetve szitkozódó
<span class="pagenum"><a name="Page_110" id=
"Page_110">-110-</a></span> derék komikus szájából hallottam volna
meg! De ő annyira tudta azokat keverni anekdotákkal, jóleső
biztatásokkal, hogy elvette a gyilkoló késnek az élét. S aztán tele
volt optimismussal. Most jön még csak fel a mi napunk! Jön az
angol, jön a franczia a segítségünkre: a török készülődik, az
amerikai öklét mutogatja. – S ha mindezekre a fejemet csóváltam,
akkor azzal vigasztalt, hogy jön az amnestia.</p>
<p>Hanem aztán mikor egyedül maradtunk, nem hallotta meg más: akkor
elmondott mindent igazán, szépítetlenül.</p>
<p>Egyenesen a feleségem kértére és annak a megbizásával jött
ide.</p>
<p>Az asszony maga jött volna; de most még gyöngélkedik, nagy beteg
volt. Már jobban van. Amint felépül, sietni fog Tardonára hozzám.
Még e hóban biztosan várhatom.</p>
<p>Van egy terve az asszonyomnak, a mely által engemet biztosan
megszabadíthatni remél: úgy, hogy nem üldözhetnek többé. De azt még
nekem nem mondhatja meg. Csak arra kér, de igen nagyon kér, hogy
addig, a míg ő ide visszajön, addig sehol ne mutogassam magamat,
senkivel ne érintkezzem, a kilétemet el ne áruljam; még csak egy
levelet se irjak; mert a kézirásomat felismerik s azzal minden el
lesz rontva. Tehát szentül fogadjam meg, hogy nem járok sehova s a
tardonai becsületes, jámbor embereken kívül senkivel sem
beszélek.</p>
<p>Erre szavamat adtam.</p>
<p>Egyuttal jó meleg téli kabátot, nagy prémes süveget és
duplatalpu bagaria csizmát is küldött a számomra az asszonyom.
Közelg a tél. S nekem azt még majd itt kell töltenem az erdők
között. Egy kis ezüst pénzt is hozott a nőmtől Telepi: bankóért itt
nem lehet semmit kapni. Azután meg kávét. Az itt nem kapható. Pedig
én azt szeretem reggelire. – Beszéd közben kiszalajtá a száján
Telepi, hogy bizony az asszony eladta a smaragdos ékszerét, kis
szállásba huzódott s nagyon szigoruan él. <span class=
"pagenum"><a name="Page_111" id="Page_111">-111-</a></span></p>
<p>De azért nincsen semmi baj!</p>
<p>Él még a magyarok Istene!</p>
<p>Sohasem fogom elfelejteni azt a tréfásan nevető ábrázatot, mikor
a nagy biztatás közben egyszer csak végig csordult a köny azon a
gömbölyü piros orczán!</p>
<p>Héjh – «dárum madárum!»</p>
<p>Mondjuk rá, hogy álom volt; de jó, hogy fölébredtünk belőle!</p>
<p>Én aztán az eddig festett képeimet átadtam Telepinek, hogy vigye
haza a feleségemnek.</p>
<h2>XII. FEJEZET.</h2>
<p class="center">TALÁLKOZÁS A «POGÁNYOLTÁR»-ON.</p>
<p>Telepinek visszatérte után erőt vett a kedélyemen a
búskomorság.</p>
<p>A nőm beteg volt; és én azt meg sem tudtam álmodni! Hátha
meghalt volna? A nélkül, hogy egy utolsó szót válthatott volna
velem!</p>
<p>Hogy ő engem meg akar szabadítani. De mi módon? Azt nem szabad
előre tudnom. Senkinek sem szabad tudni.</p>
<p>Miért titkolják előlem?</p>
<p>Ah, az a sárgaszemű szörny gonosz kalauza a képzeletnek!</p>
<p>Egy hirhedett művésznőnek könnyen akadnak pártfogói!</p>
<p>Talán hatalmas urak, a kik életet és halált osztogatnak?</p>
<p>Örök sötétség, ne vedd el az eszem világát!</p>
<p>Ha én nekem ilyen áron kellene vissza kerülnöm a világba! Ez a
kedélyállapot türhetetlenné kezdett válni.</p>
<p>Némelykor erőt vett rajtam a vágy: kitörni innen az erdőből,
bezörgetni a legközelebbi hadparancsnoknak az ajtaján s megmondani
a nevemet: «én vagyok az a hirhedett lázadó: elhoztam a fejemet,
fizetek!»</p>
<p>Az adott szavam visszatartott. Becsületszó volt. <span class=
"pagenum"><a name="Page_112" id="Page_112">-112-</a></span></p>
<p>Ah, a becsületszót, még ha a feleségének adta is az ember, akkor
is meg kell tartani!</p>
<p>Megigértem, hogy nem megyek ki sehová.</p>
<p>«Sehová?» De hiszen az erdő is «sehon.» És az Örvénykő teteje,
az a legsehonnább része a világnak, oda nem járnak emberek. Oda
csak szabad lesz elmennem.</p>
<p>Az első nem jól sikerült képét a nagy panorámának a nőmnek
küldtem: megkisérlem másodszor is.</p>
<p>Egy derült őszi reggel ismét vettem a kezembe az ólmos botomat;
a jó kedves háziasszonyomnak azt mondtam, hogy ma ne várjon haza
ebédre; felballagok rajzolni a «Pogányoltár»-ra.</p>
<p>Az urak «Pogányoltár»-nak, a parasztok Örvénykőnek hívják azt a
csúcsot.</p>
<p>– De sokáig ne maradjon; mondá Csányiné. Hátha azalatt
megérkezik a kedveskéje?</p>
<p>Az én kedveském? Gondol is az arra, hogy engem itt felkeressen!
Csak biztatnak vele, mint a beteg gyereket azzal, hogy ha
meggyógyul, majd kap hintalovat.</p>
<p>Épen hetedik hete volt az nap, hogy eltávozott mellőlem.</p>
<p>Milyen véghetetlen idő!</p>
<p>Elindultam a hársas patak mentén s onnan fel az erdős
hegyoldalnak, az annyiszor bejárt, jól ismert ösvényen. A mogyoró
hullott, már a somot megcsipte a dér; tele szedtem vele a táskámat:
ma dús lakomám lesz. Találtam egy nagy korallgombát is; az
parázsban megsütve valami pompás inyencz falat!</p>
<p>Tíz óra lehetett, mikor feljutottam a «Pogányoltár»-ra.</p>
<p>Mikor a sziklapárkányra kiléptem, az igaz, hogy csodaszép
látvány tárult elém; csakhogy ez igazán nem lefesteni való. Tenger
alatt az egész ország! Az őszi köd, mint egy hófelhő takarta a
vidéket egész a látó határig, a melyből hóbérczek, hókupolák
emelkedtek elő; másutt megfagyott hullámokhoz hasonlított a
ködburok. Itt-amott emelkedett ki belőle nagy sötéten egy gömbölyű
sziget: a <span class="pagenum"><a name="Page_113" id=
"Page_113">-113-</a></span> legmagasabb hegyeknek ormai. Hű képe a
valónak. Nincs, semmi sincs már!</p>
<p>Biztosra vehettem, hogy délfelé majd lehull a köd s dérrel festi
meg ez erdőt, mezőt; de addig én nem rajzolhatok.</p>
<p>Addig is leheveredtem oda a sziklapárkányra s bámultam ezt a
mozdulatlan, nagy fehér szemfödelet, mely országot takart be.
Eszembe sem jutott most az éhség; szalonnás, kenyeres tarisznyám
felakasztottam egy krumpuczfenyő fára s ha belefáradtam a ködtenger
bámulásába, elnézegettem a vándor hangyákat, a mik a maguk rendes
útját követve, keresztül mászkáltak rajtam; nem törődve vele, hogy
egy óriás odafeküdt az útjukba hegyláncznak.</p>
<p>Itt fenn a magasban még a rigófütty sem zavarta a csendet.</p>
<p>A nap melegen sütött alá, egy szellő sem lendült; a fejem ott
pihent a nagy, zöld, mohos kövön. Úgy tetszett, mintha aludnám.</p>
<p>Egyszer aztán, mintha álmodnám, egy dal hangzott fel valahonnan,
nem messziről:</p>
<div class="poem">
<div class="stanza"><span class="i0">«Nézd, ott a
hegytetőn<br /></span> <span class="i2">Egy bátor férfi néz
felénk,<br /></span> <span class="i0">Fegyverén tartja jobb
kezét,<br /></span> <span class="i2">Őrzi
eszközét…»<br /></span></div>
</div>
<p>Férfihang volt. Olyan ismerősnek tetszett.</p>
<p>Az első érzésem öröm volt. Valami ismerőst találni e nagy
elhagyatottságban. Csak ezután gondoltam arra, hogy ez fogadásom
ellen van. Nekem nem szabad olyan emberrel találkozni, a ki szintén
ismer engem.</p>
<p>De már késő volt kitérnem előle. Nem is volt merre. Az örvénykő
magaslatára csak egy ösvény vezet: akár Tardonáról, akár
Malyinkáról jön valaki ide s az én dalnokom azon jött fölfelé.</p>
<p>A dal folytatása közelebbről hangzott. <span class=
"pagenum"><a name="Page_114" id="Page_114">-114-</a></span></p>
<div class="poem">
<div class="stanza"><span class="i0">«Nézd ott a
kalpagján<br /></span> <span class="i2">Egy vérszín toll lobogva
leng<br /></span> <span class="i0">Sötét palást függ a
nyakán,<br /></span> <span class="i2">Vad szeme ránk
mereng.»<br /></span></div>
</div>
<p>Most még egy női hang is hallatszott.</p>
<p>Valaki inté a dalnokot, hogy hegyre mászva ne énekeljen.</p>
<p>Tehát ketten is vannak.</p>
<p>A mint aztán egyre feljebb hágott az énekes, kiemelkedett a
sziklapárkány mögül az alakja is.</p>
<div class="poem">
<div class="stanza"><span class="i0">«Reszkess! Féljed a
vakmerőt!<br /></span> <span class="i0">Inkább nevezd te igy
őt<br /></span> <span class="i2">Diavolo, Diavolo,
Diavolo!»<br /></span></div>
</div>
<p>De nem reszketett úgy senki, mint maga Fra Diavolo, mikor egy
emberi alakot meglátott a földön elnyulva maga előtt, a mint ő maga
a sziklára egészen fölhágott.</p>
<p>Én bizony nem igen lehettem valami biztató látvány, a mint
báránybőr süvegem a fejembe nyomva, a nagy furkósbottal a kezemben,
térdre emelkedém előtte.</p>
<p>Én hamarább ráismertem, mint ő én rám.</p>
<p>– Servus Bálványossi! Hát te hol jársz itten, a hol a madár sem
jár?</p>
<p>Ekkor aztán nála is örömre változott az ijedelem.</p>
<p>– Ah, ah! az én poéta barátom. Minő isteni találkozás itt az
égben! S azzal odasietett hozzám. Összeölelkeztünk.</p>
<p>Ezalatt a kisérő utitársnő is felküzdte magát a sziklalépcsőkön
a párkányra.</p>
<p>Most azután rajtam volt a sor, hogy szemem szám tátva
maradjon.</p>
<p>Az a női alak Erzsike volt: a tengerszemű szépség.</p>
<p>Hát «ez» hogy jön ide?</p>
<p>Hogy jönnek ezek ketten «együtt» ide?</p>
<p>Hogy jönnek ezek «ide» mind a ketten?</p>
<p>Pedig ez nem volt álomkép. A szép hölgy is rám ismert
<span class="pagenum"><a name="Page_115" id=
"Page_115">-115-</a></span> egyszerre. A hegymászástól kipirult
arcz nem lehetett pirosabbá az én láttomra, a keble sem piheghetett
jobban. Hanem az arczán volt valami visszás kifejezés: a mit az
ijedtség mosolyának lehet venni.</p>
<p>Bálint pajtás vette észre a kérdező bámulatot az arczomon s
igazi histrio-humorral fordult a kisérő hölgye felé, bemutatva őt
nekem e szavakkal:</p>
<p>– Az öreganyám.</p>
<p>Erre a élczre a hölgy elnevette magát.</p>
<p>És bennem volt annyi önmérséklet, hogy erre a bemutatásra ne
viszonozzak ezzel a szóval:</p>
<p>– Akkor jer keblemre, fiacskám! én vagyok a te öregapád!</p>
<p>Beértem ezzel a mondással:</p>
<p>– Sajátságos, hogy itt kell találkoznunk.</p>
<p>Az én barátomnak az arcza azonban egyszerre elkomorodott, mintha
csak instrukczióba lett volna neki zárjel közé irva a szerepében
(egyszerre komoly arczot ölt.)</p>
<p>– Azonban édes barátom, mindenekelőtt szavadat kérem, lovagias
szavadat, hogy senkinek a teremtett világon el nem fogod árulni,
hogy engemet itt láttál! Tudod, én még most Rengetegi Tihamér
vagyok, a míg a régi, szőke hajam ki nem nől. (Ez a mostani csak
paróka.) S erre az én fejemre magas díj van kitűzve. Egy szó; és
elvesztem. Parolát rá, hogy nem szólsz senkinek felőlem.</p>
<p>– Ez a fogadás kölcsönbe megy, feleltem rá. Én épen olyan
komolyan követelem tőled, hogy te se szólj senkinek én felőlem,
mert én is bujdoklóban vagyok itten.</p>
<p>Erre a szóra az én duplaminőségű emberem elkezdett kaczagni. A
legszabályszerűbb szinpadi kaczagás volt az, a kezét a hasára téve,
a hátát meggörbítve, a félsarkán megfordulva, prüszköléssel
vegyített hangon.</p>
<p>– Pruhühü, hahohó! uhuhu, krikiki! Te is bujdokolsz a német
elől. No ez derék!</p>
<p>Én elförmedve kérdezém, hogy mi van ezen olyan igen nevetni
való. <span class="pagenum"><a name="Page_116" id=
"Page_116">-116-</a></span></p>
<p>– Hogy te bujdokolsz? A császáriak elől bujdokolsz? És te? Hát
nem tudod, hogy a haditörvényszék előtt valamennyi képviselő azzal
védelmezi magát, hogy a te «Esti Lap»-odnak volt a munkatársa?
Hiszen mindenki tudja, hogy te voltál Debreczenben a «békepárt»-nak
az organuma. Hiszen mindenki tudja, hogy te voltál a császáriaknak
a szövetségese.</p>
<p>Ez meg már épen dühbe hozott.</p>
<p>– Láttad te valaha az «Esti Lap»-omat?</p>
<p>– Látni nem láttam, de mi közöttünk katonák között általános
volt a közvélemény, hogy te vagy az, a ki a császáriakkal együtt
trafikálsz.</p>
<p>Erre közbekiáltott Erzsike, nagyot rántva a barátom
gallérján.</p>
<p>– Az ostoba beszéd! Azt csak az ilyen szájhősök hiresztelték,
mint maga! Ő bizony nem volt áruló! Csak mind olyan jó hazafiak
lettek volna, a kik hetvenkedtek.</p>
<p>– Jó, jó! Hiszen én sem hittem belőle semmit. Oh dehogy. Sietett
a véleményét megmásítani az én barátom, megjuhászodva a
«nagyanyjának» a rendreutasításától.</p>
<p>– Hogy nem voltam az, a minek rágalmaztak, annak bizonysága az,
hogy most itt vagyok veled együtt a «Pogányoltár»-on, s újból
kérlek, hogy senkinek ne szólj arról, hogy velem találkoztál.</p>
<p>Erre megint Erzsike vette fel a szót.</p>
<p>– No e felől aztán én állok jót. Majd én ott leszek a tisztelt
úr mellett, s ha a szája eltalál járni, majd ott lesz az én
tenyerem, a mi betapaszsza.</p>
<p>Bálint úr nevetett.</p>
<p>– Ilyen asszony ám ez. Valósággal olyan hirtelen keze van. Nincs
egy nap, hogy a tenyerének a súlyát meg ne ismertesse velem.</p>
<p>Én erre nagyon kritikus képet csináltam. A barátom olvashatta
belőle, hogy kiváncsi vagyok rá: miféle jussa van az ő pofájának
Erzsike rózsás tenyerei által naponkint felképeltetni. <span class=
"pagenum"><a name="Page_117" id="Page_117">-117-</a></span></p>
<p>– A táborban keltünk össze, a tábori lelkész áldása mellett.
Dobpörgés és ágyuk dörgése mellett.</p>
<p>No ez elég jogczím.</p>
<p>Erzsikének a szemei felém voltak emelve, mintha ehhez a rövid
történethez még nagyon sokat tudnának beszélni.</p>
<p>Bálint barátom jónak látta elragadtatásba hangolni magát.</p>
<p>– Barátom! Micsoda asszony ez! Egy heroina! Egy Jeanne d’Arc. A
csodák, a hőstettek lánczolata az, mely bennünket egymáshoz kötött.
Nem hitvestárs, több annál: fegyvertárs volt ő nekem! Majd
elbeszélem én te neked azt mind egyszer.</p>
<p>– Csak megérjük…</p>
<p>– Mit? Megérjük? Hát te kicsinyhitű vagy? Ám én szembeszállok a
sötét rémekkel. Én indítom meg a lavinát, mely a világot ki fogja
vetni a sarkaiból!</p>
<p>Ráhagytam, hogy csak indítsa meg s magam ahhoz fogtam, hogy az
erdőből száraz targalyat hordjak össze egy rakásra.</p>
<p>Bálint az alatt deklamált a fellegeknek.</p>
<p>– Minő látvány! Egy tenger az egész ország! Mi egyedül állunk,
mint a teremtésben segédkező demiurgusok a semmiség fölött. A mi a
buta népnek a fejét nyomja, arra mi lábunkkal taposunk.</p>
<p>– Van már szintársulatod? kérdezém én tőle, leszállítva őt a
szuffiták közül.</p>
<p>– Szintársulat? Igaz, hogy abban járok. Brutusnak a bohóczot
kell játszani, míg napja eljő. De majd, ha üt a megtorlás órája,
mint egy ember, úgy fogunk felállni, eltiport szabadságunkat
visszavívni.</p>
<p>– Az én furkósbotommal úgy-e?</p>
<p>– Óh, ne gondold azt, szólt Bálint barátom büszke lenézéssel.
Nincs titkom előtted. Egy amerikai szabadsághős talált fel most egy
fegyvert, mely a polgár kezében a soldateska fölött ellenállhatlan
előnyt fog nyujtani. Angol neve van: «revolver.» Nálam már van egy
belőle. Oceánon-túli <span class="pagenum"><a name="Page_118" id=
"Page_118">-118-</a></span> összeköttetéseimnél fogva sikerült
megszereznem. Nézzed.</p>
<p>Azzal elővett az oldaltáskájából egy forgó pisztolyt, a minőt
még én akkor csakugyan nem láttam. A «Colt»-féle revolver volt az;
öt lövésre készítve. Ezt még előlről kellett tölteni s e végett a
töltény hengerét kikapcsolni, külön minden lyukába a lőporszaruból
port tölteni, a golyó végén szeg volt, arra egy parafa fojtást
kellett megerősíteni, azután a golyót töltő vesszővel és
kalapácscsal a csőbe beverni, majd a töltényhengert a helyére
visszakapcsolni, a piramidlikre lőkupakokat fölrakni, az ellenség
ez alatt pauzálhatott és nézhette, hogy mi lesz ebből?</p>
<p>Bálint barátom szörnyen bízott a csodafegyverében.</p>
<p>– Láthatod, hogy én minden eshetőségre készen vagyok. Hitemre!
Drágán adom el az életemet. Neked megmegmondhatom, te nem fogsz
elárulni. Itt a «Pogányoltár» alatt van egy barlang, a melynek
létezéséről csak a beavatottak tudnak. Azt választottam én ki
magamnak rejtekhelyűl. Mikor megindul a hajsza ellenem, egész
dandár zsandár rukkol ki, hogy elfogjon, én beveszem magam ebbe a
barlangba, ott van eltéve számomra élelmiszer és pálinka egész
hétre való: tombolhatnak aztán körülöttem!</p>
<p>Minden kifordított kedvem daczára nevetnem kellett ezen a bölcs
elővigyázaton.</p>
<p>Bálint barátom pedig annál tüzesebben magyarázta.</p>
<p>– Barátom! Ahhoz a barlanghoz csak egy keskeny meredek út vezet.
Medvék taposhatták, a mikor még itt a Bükkben tanyáztak. Ha engem
ottan ostrom alá próbálnának venni, egy tábor ellen megvédeném
magamat ezzel a revolverrel!</p>
<p>Én ez alatt szépen kicsiholtam s hozzáfogtam, hogy a tüzes
taplóval lángra szítsam a száraz harasztot.</p>
<p>Bálint barátom ijedten kapta meg a kezemet.</p>
<p>– Mit akarsz, barátom?</p>
<p>– Tüzet rakok, barátom! <span class="pagenum"><a name="Page_119"
id="Page_119">-119-</a></span></p>
<p>– Minek az, barátom?</p>
<p>– Szalonnát pirítok nála, barátom.</p>
<p>– Meglátják odalenn, hogy itt mi tüzelünk.</p>
<p>– Ugyan, hogy látnák meg, mikor olyan sűrű a köd oda alant?</p>
<p>Igazat adott s engedte, hogy meggyujtsam a targalyrakást, a mi
azután egyszerre vigan kezdett el ropogni.</p>
<p>Bálint barátom ez alatt kiállt az Örvénykő párkányára,
strázsálni a ködöt s időnkint értesített a terep változatairól: már
szakadozni kezd, már felszáll; mindjárt meglátszanak a házak.</p>
<p>Én az alatt a tűznél pirítottam a kenyérszeletet s utána a
fanyársra tüzött szalonna darabot, a lecsepegő zsírt nagy
szakértelemmel juttatva a kenyérre.</p>
<p>Erzsike is kedvet kapott tőlem.</p>
<p>– Adja ide maga is a táskából a kenyeret, szalonnát, mondá
Bálintnak.</p>
<p>– De hátha szükségem talál rá lenni «majd»?</p>
<p>– Nekem már «most» van rá szükségem.</p>
<p>S azzal odament hozzá s elkezdett a táskájában kotorászni.</p>
<p>– Ugyan, hogy lehet ön ilyen prózai teremtés! feddé Bálint a
hölgyet. Ily ünnepélyes pillanatban! Ily dicső látvány előtt! Nézze
ezt a felséges tüneményt! Az egész ködfelleg egyszerre
felemelkedik, mint a szinpadi kurtina. Az óriási theátrum büvösen
tünik ki a függő fellegkárpit alól. A napsütötte hegyoldalak, a
fehérlő házak oda alant. Most új hegyláncz emelkedik elő. Rőt
erdők! Mintha színaranyból volnának…</p>
<p>– Adja ide a szalonnát!</p>
<p>– A szívemet, a véremet, te érted! De a szalonnát ne kérd most!
Nézd, még mindig a föld emelkedik elénk; csupa hegy, hegy, hegy!
Még semmi égbolt. S ez a méla isteni csend körül! Csak a távoli
hámorból hangzik át a pőrölygépek kimért zuhogása, mintha a föld
szívének dobogását <span class="pagenum"><a name="Page_120" id=
"Page_120">-120-</a></span> hallanók. Hát a te szíved nem dobog-e
jobban e felséges helyen?</p>
<p>– Dobog, dobog! Nagyon sebesen dobog. De majd azután nézzük azt
a pompás tüneményt.</p>
<p>– De mikor egy ilyen pillanat fölér egy világgal!</p>
<p>A természeti tünemény valóban rendkívül szép volt; a mint az
egész ködfelleg gyorsan fölemelkedett a hegyekről s a mely arányban
eltakarta az eddig derült kék eget felettünk, annyiban tárta fel az
egyre kibontakozó hegyhátánhegy panorámát a lábunk alatt; a nap
sugárküllői széles fénysávokban löveltek alá a felhőszakadékból. Ha
Bálint barátom hamis páthosa nem zavarta volna, ez csakugyan
magasztos jelenet lett volna.</p>
<p>– Nem! Nem! Ezt nem lehet állva nézni! Itt térdre kell
borulnunk. Itt istenek járnak!</p>
<p>Bálint barátom térdre bocsátkozék s hogy Erzsike nem akarta a
példáját követni, átfonta a karjaival, úgy szorítá magához.</p>
<p>Az pedig szabadulni akart ez ízetlen ömledezések elől.</p>
<p>– Maga épen úgy tesz, mint az egyszeri professor, a ki
olajlámpát tartott a hold felé, hogy a vendégei jobban lássák.</p>
<p>– «Elsbeth!» sóhajta fel keservesen a seladon, (az «Erzsikét»
persze nem lehet sóhajtva ejteni). Emlékezzél vissza azon
ünnepélyes pillanatra, a midőn így szóltunk egymáshoz: «milyen jó
volna e perczben meghalnunk együtt!» Nem a mi közös barátunk (itt
rám nézett) irta-e e gyémánt mondatot: «Egy jó halál többet ér egy
rosz életnél.» Jer, szentesítsük e mondatot! Egymást átkarolva,
szív sziven dobogva! Egy szédület, egy szökés innen e kőszálról s
aztán egy kéjes repülés, melynek vége a csillagok között van.</p>
<p>– Menjen! Ne bomoljon! Nekem semmi kedvem sincs az égbe
felugrani.</p>
<p>– De én magammal viszlek oda, mint egy walkür! Te, <span class=
"pagenum"><a name="Page_121" id="Page_121">-121-</a></span>
barátom, megörökíted a végkatastrophánkat egy hős balladában!</p>
<p>S azzal karjára emelte a hölgyet s a meredély párkányára lépett
vele.</p>
<p>– Imádkoztál-e ma, Desdemona?</p>
<p>Erzsike restellkedő tekintetet indított felém. Én úgy tettem,
mintha észre sem venném. Mi közöm én nekem a ti gyöngéd
scénátokhoz? Én szalonnát pirítok.</p>
<p>– Hiszed-e, hogy képes vagyok veled együtt meghalni e
pillanatban? rivalgott Bálványossi Bálint vadul, a szemére
lecsuszott parókával.</p>
<p>Ekkor a hölgy hozzám szólt könyörgő hangon:</p>
<p>– Ugyan, édes Móricz…</p>
<p>«Édes Móricz?» No hát mégis csak segítek rajtad. Ahogy már
egyszer tettem. A költők kezei hosszúk.</p>
<p>– Bálint barátom, mondám, fel sem kelve guggoló helyzetemből,
onnan a parázsrakás mellől. Látod azt a két puskás embert ott a
hegyi úton felfelé jönni?</p>
<p>– Ké–két–pu–hus–ka–hás? – monda a hős, – a dörgő bassbaritonból
egyszerre vékony fistula hangba térve át. Hol vannak?</p>
<p>S azzal egyszerre elment a kedve minden meghalástól.</p>
<p>Rögtön letette az öléből az áldozatát.</p>
<p>Én mutattam neki a szalonnatartó nyársammal, hogy ott jönnek,
ni!</p>
<p>Ő is meglátta őket.</p>
<p>– Bar–rátom! Az–zok zsan–zsandárok.</p>
<p>– Meglehet, hogy zsan–zsandárok, mert ketten vannak.</p>
<p>– Oltsd el gyorsan azt a tüzet!</p>
<p>– Ha tehetném, se tenném meg. S ha megtenném, sem érne semmit.
Ezóta megláthatták.</p>
<p>– Mondtam, hogy ne csinálj itt tüzet!</p>
<p>Erre aztán Erzsike támadt ő rá:</p>
<p>– De a maga komédiázása hozta őket a nyakunkra. <span class=
"pagenum"><a name="Page_122" id="Page_122">-122-</a></span> Mit
declamált itt a hegy tetején? Azok azt hiszik most, hogy itt embert
ölnek.</p>
<p>– Egyenesen erre felé tartanak! suttogá, hüledezve Bálint
barátom. – Ha megkapnak, veszve vagyok.</p>
<p>Én biztatni kezdtem:</p>
<p>– Hát hiszen mi is ketten vagyunk. Az én ólmosommal, meg a te
revolvereddel majd csak megvédjük magunkat.</p>
<p>– Bar–rátom! Nekik puskájuk van, a mi négyszáz lépésre hord, a
revolver pedig nem hord csak harminczra s akkor sem talál a czélba.
Ezt mi nem reszkirozhatjuk meg. Egészen más, ha én a sötét
barlangban vagyok, ők meg kinn a világoson, én látom őket, de ők
nem látnak engem.</p>
<p>– Hát el akarsz bujni a barlangba?</p>
<p>– Oh, nem az életemért, hanem a hazámért, melynek sorsát a
keblemen viselem. A csizmám talpa tele van titkos megbizásokkal
Angliából és Törökországból. Nekem nem szabad könnyelműen koczkára
tennem mindent.</p>
<p>– No hát csak bujtasd el magadat.</p>
<p>Most aztán Erzsike szólt közbe:</p>
<p>– De hát aztán én velem mi lesz? Én nem mászhatok le négykézláb
a maga medvebarlangjába.</p>
<p>– Azt nem is engedném meg. Hisz itt van a mi közös barátunk. Ő
itt fog maradni. Ugy-e, te nem futsz el innen? Hiszen tégedet nem
ismernek ők. A te arczképed még nem jelent meg sehol. De az enyém
már közkézen forog. Minden utczaszegleten ott lobog a
személyleirásom. Ha ide jönnek, mondd azt, hogy te voltál az, a ki
azt a scenát csináltad. Mondd, hogy ő a te feleséged.</p>
<p>– Azt nem mondom.</p>
<p>– Hát tégy akármit, nem bánom. Én te rád bizom.</p>
<p>– Jól van, jól van! zsémbelt az Erzsike, de hát aztán? Ha maga
ott marad az oduban, a mi jó barátunk is haza megy, én mit
csináljak itt magamban egyedül a kőszikla tetején? Én magamban soha
haza nem találok az erdőn keresztül. <span class="pagenum"><a name=
"Page_123" id="Page_123">-123-</a></span></p>
<p>Az én barátom olyan olcsó nagylelküséggel mondá ekkor e
nemeskeblü kinálatot:</p>
<p>– Kedves barátom! vidd haza őt magaddal.</p>
<p>Ez volna a furcsa drámai fordulat.</p>
<p>– Nem! Nemeskeblü barátom. Az nem úgy lesz. Te csak tedd el
magadat az utókor számára. Majd mi ketten hát itt maradunk. Két
eset közül az egyiknek kell bekövetkeznie. Ha az a két puskás férfi
itt talál engem, a mint az albumban tájképet rajzolok, vagy
elhiszi, hogy jámbor pictor vagyok: azt már tudják, hogy Telepy
Károly itt jár és rajzolgat, elhiszik, hogy én vagyok az, Erzsike
meg a – hugom; – vagy pedig nem hiszik el s akkor bekisérnek mind a
kettőnket Miskolczra. Az utóbbi esetben nem kell magadat a
visszatéréssel fárasztanod. Ha azonban néhány óra mulva a
barlangból előjösz, s azt látod, hogy én még mindig a
sziklapárkányon ülök s a rajzomat folytatom, akkor tudhatod, hogy a
fegyveres invasió tovább vonult s akkor aztán visszajöhetsz Elsbeth
nagysámhoz. Akkor aztán – áldásom reátok! – Megyünk, a honnan
jöttünk – keletnek nyugatnak.</p>
<p>Ebben megnyugodott.</p>
<p>– De aztán el ne áruljatok! dörmögé, rémkedő tekintetet vetve
reánk. Még ha kínpadra vonnának, se mondjátok meg, hogy hol
vagyok.</p>
<p>Hitemre fogadtam, hogy még a spanyolcsizmával sem veszi ki
belőlem a titkot semmi hatalom.</p>
<p>Erre aztán ő szépen, négykézláb, elmászott a sziklatetőn a
lépcsős ösvényig s eltünt a bokrok között.</p>
<p>– Ejnye! Csak már a szalonnát s kenyeret ne vitte volna el
magával, évelődött a hátramaradt hölgy.</p>
<p>– Majd megosztom én kegyeddel az enyémet: kettőnknek is elég
lesz.</p>
<p>S azzal fogtam a görbe bicsakomat, a kenyérszeletet kétfelé
vágtam, a szalonnát falatokra aprítottam; sót, paprikát hintettem
rá.</p>
<p>Aztán meg még valamit. Egy gerezd fokhagymával <span class=
"pagenum"><a name="Page_124" id="Page_124">-124-</a></span> kellően
bedörzsölgettem a piritott kenyér oldalát. – Ez is napkeleti
«virágnyelv!»</p>
<p>Egyébiránt – mit tesz az? Ő neki az a férfi az ideálja, a ki a
fokhagymaevés után nem mossa ki a száját.</p>
<p>Tehát egyedül voltunk – a pogányoltár tetején hamvadozó
parázshalom mellett, egymás mellé letelepedve s osztoztunk egy
darab kenyéren és szalonnán: – az én hajdani ideálommal.</p>
<p>Nem is olyan nagyon «hajdani». Hiszen még alig mult három éve,
hogy a sárgarigók beledanoltak a mi kihallgatatlan
beszélgetésünkbe.</p>
<p>Erősen zavarta az idylli hangulatot az a concrét körülmény, hogy
az én eszményképemben e három év alatt már a harmadik remeke a
teremtésnek találta fel az álmában kivett oldalbordáját. Először
egy divat-lyon, azután egy pusztai Antinous; most meg egy szinpadi
Othello.</p>
<p>De még ennél is csillapítóbban hatott a kedélyhangulatra az a
kellemetlen feszültség, a mit két fegyveres alaknak a felénk
közeledése okozott, a kik az erdei útnak a vigályos részén, majd
itt, majd amott bukkantak elő, folyvást közelebb a pogányoltárhoz.
Azok kétségtelenül ide tartanak.</p>
<p>– Jó lesz nekem addig rajzolni valamit az albumba, a míg
ideérnek. Hadd lássák, hogy mi dolgom van itt?</p>
<p>Azzal kiültem a meredély párkányára, az albumot a térdemre téve
s elkezdtem a vázlatot nagyjából körülvonalazni.</p>
<p>A hölgy odaült szorosan mellém s elnézte, hogyan nézegetek, hol
a hegyekre, hol a papirosra – csak az ő szép szemeibe nem.</p>
<p>Még egy szót sem váltottunk egymással – egyenesen.</p>
<p>Egyszer aztán mégis csak megrestelltem a hallgatást s a nélkül,
hogy a rajzolásomból fölnéznék, így szóltam hozzá:</p>
<p>– Én biz azt gondoltam, hogy kegyetek már azóta Gyuricza
Péterestül az egész világot telecsinálták sajttal és túróval.
<span class="pagenum"><a name="Page_125" id=
"Page_125">-125-</a></span></p>
<p>Ekkor aztán megkapta mind a két kezével a rajzoló kezemet, úgy,
hogy abba kellett hagynom a munkát s szomorú hangon mondá:</p>
<p>– Ön engem végtelenül megvet most, ugy-e? De, ha én elmondom
önnek, hogy micsoda rettenetes csapásokon mentem én azóta
keresztül, hogy legutoljára láttuk egymást, hát akkor irgalommal
lesz hozzám.</p>
<p>Azt mondtam neki, hogy csak beszéljen, én hallgatom, most nagyon
ráérek.</p>
<p>– Mikor legutoljára találkoztam önnel – emlékszik rá? mikor úgy
becsapta az orrom előtt az ajtót; – pedig hát, Istenem, én csak jót
akartam. Nem gondoltam, hogy úgy megharagítom vele: – hát akkor
mindjárt utána láttam, hogy visszatérjek haza, a Gyuricza Péter
karámjához. Ejh, de megbántam, hogy olyan rosszul kezdtem önnél a
beszédet. Hiszen más okom is volt odamenni. Mikor a fiskálisaim
elvállalták a peremet, az a szőke igen practikus ember volt,
megkinált egy kis pénzzel, a mit majd visszafizethetek neki, ha a
peremet megnyertem. Én azonban a büszkét játszottam s
visszautasítottam a kinált pénzt. Pedig hát voltaképen már akkor
nem volt több három huszasomnál, a mit a vaj árából félre tudtam
dugni. Ez pedig a gőzhajóra nem elég. Öntől nem restelltem volna
kérni. Csak egypár forint kellett volna. De miután kidobott a
szobájából, elmaradt a kérés.</p>
<p>– Nagyon sajnálom, hogy ezt nem találtam ki.</p>
<p>– Én még jobban sajnáltam. Kénytelen voltam aztán ebben a
szorult helyzetben egy Bécsbe menő tyukász szekerére felkérezkedni,
a két huszasért felvett a csirkés kosarai közé; útközben még maradt
egynéhány garasom a megszálló korcsmákban megfizetni a zsuppnak az
árát, a min háltam. Harmadnapra szerencsésen elértünk Új-Szőnyre.
Odáig elfogyott az utolsó darab kenyér és sajt a kosaramból. A
csapszék előtt egy sánta, béna koldus szólított meg az Isten
nevében; csak egy két krajczárosom volt még. Egy krajczárt
visszakértem belőle a koldustól; <span class="pagenum"><a name=
"Page_126" id="Page_126">-126-</a></span> mert tudtam, hogy a hídon
vámot kell fizetnem. Lássa ön, ez az ön hibája. A pesti XII pont
közé már a hídvám eltörlését is felvehette volna.</p>
<p>Ejh, de mérges voltam! A fél rajzomat ki kellett
gumilasztikumoznom. Erzsike meg nevetett – a maga nyomoruságán is,
meg az enyimen is.</p>
<p>Azután folytatá:</p>
<p>– Már most innen gyalog hazáig. A Dunasoron végig mehettem a
nélkül, hogy a városba be kellett volna térnem s onnan aztán ki a
külső sánczkapun. Egy ismerőssel sem találkoztam. Ellenben nagy
csoport nemzetőröket láttam, kék attila dolmányosan, nagy sietve
vonulni a vár felé, dobszó mellett. Nagy dologban lehettek, hogy
meg sem látták a szép asszonyt. – Azután csak haladtam szép
csendesen az ismerős úton. Magamban elgondoltam, mint a mesebeli
tojásáruló asszony, hogy mit fogok én majd kezdeni, ha a vagyonomat
a kezemhez kapom. Elviszem magammal a Gyuriczát jó messze,
Erdélybe, ott veszek neki egy birtokot, a hol sok marhát lehet
tenyészteni, magam megtanulok szőni, mint azok a pakulárasszonyok,
az uram a saját szövöttesemet fogja viselni, a szobámat
felczifrázom himzett törülközőkkel, körülaggatom mázas korsókkal, a
tálason sorban lesznek a czintányérok. Lesz egy szilvásunk, annak a
termését én kifőzöm pálinkának: méheket tartok és méhsert csinálok,
mézes kalácsot sütök, azt a Péter nagyon szereti, ha vásárkor hozzá
juthat. – Ez alatt észre sem vettem, hogy már egész közel jutottam
a gulyás tanyához. – Dél felé járt az idő, a kémény füstölt. –
Bizonyosan a kis szolgáló főzi az ebédet, az én utasításom szerint.
Hogy meg lesz majd lepetve a Péter, ha én viszem ki utána a fazekat
a karámhoz! – A mint a konyhába beléptem – ott senkit sem találtam
a tűzhelynél. – Egyenesen benyitottam a szobába. – Hát mit látok? –
Az én Gyuricza Péterem ott ül az asztal mellett – a feleségével s
szép kedveskén ebédelnek egy tálból. <span class="pagenum"><a name=
"Page_127" id="Page_127">-127-</a></span></p>
<p>(– Ahán! – dörmögtem én közbe. Költői igazságszolgáltatás, ezt
magam sem gondolhattam volna ki jobban.)</p>
<p>– Én egyszerre kéket-zöldet láttam magam körül. A torkom
összeszorult, egy szót nem voltam képes kiejteni. De annál jobban
fel volt vágva a nyelve a kis menyecskének. A mint engem meglátott,
felpattant a helyéből, félrecsapva a fejkötőjét a fején, a két
csipőjére tette a két kezét s nekem támadt:</p>
<p>«Ejha! drága nagyságos asszony! Hát hushagyó kedd van ma talán,
hogy maskarában járunk? Tán elvesztett itt valamit, azért jött?
Bizonyosan a zsali ruháját? Szép nagyságos asszony, mondhatom!
Nincs magának elég derék ura odahaza? A szegény paraszt gulyást
kell elbolondítani? – Hát ha már nem elégszik meg a maga hites
férjével, a kivel a fejét beköttette, nem tud magának válogatni a
magához való gavallérok közül? Az én tarka vánkosomra kivánkozik ez
a kofputztzos fejecskéje? Szégyenlje magát».</p>
<p>Én meg voltam dermedve. Ez a szembeszálló furia arcz elvette
minden erőmet. Kétségbeestemben a Péterre néztem.</p>
<p>Az mind ezalatt ott ült, az asztalra tehenkedve s nyelte a turós
dödöllét.</p>
<p>«– Hát igazság ez, Péter? rebegtem hozzá könyörögve. Hát kend
engedi ezt velem tenni?»</p>
<p>Erre ő az asztalra ütött az öklével egy nagyot s rákiáltott az
asszonyra:</p>
<p>«Asszony! Te hallgass! Ne járjon a nyelved! Ülj le az asztalhoz
és zabálj! Majd én beszélek!»</p>
<p>A menyecske szót fogadott nagy dérdurral; de a míg az ura
beszélt is, folyvást közbe ejtegetett ilyen szókat: «Még az én
ruhám is felszedte! Nem loptam én azt! – A szép cziczruhámat! –
Hogy összeczafatolta! Mintha a kispiaczi korcsmákban hentergett
volna benne!»</p>
<p>A Péter pedig beszélt bölcsen: <span class="pagenum"><a name=
"Page_128" id="Page_128">-128-</a></span></p>
<p>«Nagyságos asszonyom! Engedelmet kérek. Én tudom, mi a
tisztesség. Katona is voltam. Becsületet tudok. A mi nem összevaló,
az nem összevaló. Lovat, meg ökröt nem fognak össze. – A parasztnak
parasztasszony való, az úrnak asszonyság való. – Ugy-e hogy soha,
egy kis ujjal sem bántottam a nagyságos asszonyt? Pedig, de sokszor
elrontotta a vajat! Kukoricza, mind kapálatlan maradt. A disznók
nem esznek, mert elvásott a foguk; mert nyers kukoriczát kaptak.
Már ez még sem lehetség. Hát majd mikor a tehenek ellenek, ki lesz
ottan? – Hát aztán a kemenczét ki tapasztja ki? Az ujjas mándlimat
kirágták az egerek, most is foltozatlan. Aztán már hozzá vagyok
szokva ahhoz, hogy «te Jutka!» – Ez már úgy tudja a kötelességét,
mint a parancsolat. – Ha ráverek meg sem nyikkan! – Pedig hát azt
megkivánja a derekam, különben a csömör áll a hátamba. – Azt is ki
tudja kenni.»</p>
<p>(Én eldobtam a kezemből albumot, plajbászt s hanyatt vetettem
magamat, úgy kaczagtam. Lehetetlen volt ezen nem nevetni. Erzsike
maga is azt tette.)</p>
<p>– Hát hiszen most már én is kaczagok ezen nagyot, de abban a
helyzetben, mintha korbácscsal vertek volna rám, úgy esett ez a
beszéd. Végre én is dühbe jöttem, rárivalltam Péterre.</p>
<p>«Kendet bizonyosan Bagotay Muki vesztegette meg, hogy fogadja
vissza a feleségét, kit ő miatta elcsapott?»</p>
<p>«Oh, kérem alássan, azt ne tessék mondani, hogy megvesztegetett.
Én igazlelkü ember vagyok. Nekem Bagotay úr ő nagysága ajándékozott
tíz darab tinót; de meg nem vesztegetett.»</p>
<p>A szivem elfacsarodott erre a szóra.</p>
<p>– Tíz tinót! Én ezért a parasztért feláldozom az egész
lételemet, azt a világot, a melyben eddig éltem, ismerőseim
becsülését, uri kényelmemet. És komolyan fölteszem magamban, hogy
az ő kedvéért parasztnővé leszek; dolgozom, nélkülözök, nyomorgok s
ha egyszer megkapom <span class="pagenum"><a name="Page_129" id=
"Page_129">-129-</a></span> a vagyonomat, azt mind neki adom, urrá
teszem, az ő saját izlése szerint! – s azalatt ez a csivasz bitang
elcserél engem tiz tinóért.</p>
<p>(Én siettem felvilágosítani Erzsikét, hogy ez valóban a törvény
által megszabott díja a házasságtörésnek, melylyel az ki van
egyenlítve. Verbőczy mondja: «raptor solvat decem juvencos». (A
nőrabló fizessen tíz tinót.)</p>
<p>Erzsike tovább mesélt:</p>
<p>Még aztán a Péter patriarchalis tanácsokkal kezdett
szolgálni.</p>
<p>«Nagyságos asszony. Egyet mondok. Térjen vissza a nagyságos
úrhoz. Bizony Isten, semmi sem fog történni. – No, mondd meg, te
Jutka, igaz lelkedre, ütöttelek-e meg csak a kis ujjammal is, mikor
visszajöttél? A nagyságos úr is azt fogadta. Ő is behunyja az egyik
szemét. Úgy veszszük, mintha birkóztunk volna s egyszer az egyikünk
csapta volna földhöz a másikat, másszor a másik. Egyik pofon
fölmegy, a másik pofonra, a hogy gavalléros!»</p>
<p>(– Ne nevettessen már; mert nem tudok rajzolni, könyörögtem
Erzsikének.)</p>
<p>– Hát mi a gutát talál ezen nevetni valót? Én még most is
sirhatnám mérgemben.</p>
<p>– Hát hisz épen az a nevetni való.</p>
<p>Ekkor aztán az asszony is elkezdett szépen beszélni hozzám, a mi
még boszantóbb volt.</p>
<p>«Béézon, édes szép nagyságos asszony, becsülje meg azt a szép
nagyságos urat. Jaj de fáin egy uraság. Ha nekem a Péterem nem
volna!» (De ilyen adta, ezt sokszor elfelejtetted! kiálta közbe a
Péter.)</p>
<p>Száz szónak is az lett a vége, hogy vegyem fel az itt hagyott
ruháimat s vessem le a Jutka köntöseit, a miket most jogtalanul
kuszpitolok.</p>
<p>Ez ellen még csak kifogást sem lehetett tennem; a mi a másé, az
a másé; elkezdtem a kendőt, a pruszlikot lerakni magamról, ott
előttük. <span class="pagenum"><a name="Page_130" id=
"Page_130">-130-</a></span></p>
<p>Ekkor aztán a másik asszony elszégyenlette magát helyettem;
«gyerünk ezzel a benyilóba», átvitt a kis szobába; ott előszedte az
almáriomból az otthagyott uri ruháimat s aztán segített
átöltözködnöm. Ez alatt olyan barátságos, olyan szelid lett, úgy
beletalálta magát a paraszt nyájasságba, a cselédhizelgésbe: «jaj,
milyen szép karcsú termet! de kár volna ezt a parasztnak ölelgetni!
Micsoda szép fehér vállak! De kár volna ezeket a batyuczepeléssel
megrontani! Hogy meg vannak a szép lábacskái pöczczedve a sok
gyalogolástól! Alig megy fel rá a régi topánka. Minek volt már ez a
nagy szeleskedés! Édes Istenkém! Ha minden uri asszony mindjárt azt
cselekedné, hogy a mint az urát rajta kapja valami menyecskés
dolgon, egybe összecsapja magát a legelső paraszttal. Nem kell ám
ezt olyan nagyra venni. A férfi csak férfi, kivált, ha gavallér.
Grófnékat is láttam én már, a kiknek az ura kikapó volt. – Hát mit
kivánhat tőlük az ember? – Hiszen a csokoládés kók már csak a
legjobb étel a világon, de ha mindennap csokoládés kókot adna az
ember az urának, még azt is megunná. Csak térjen haza szépen,
lelkem, nagyságos asszonykám, a drága jó úrához; majd meglátja,
milyen szivesen fogja látni!</p>
<p>Azt mondtam rá, hogy én ő hozzá vissza többé nem mehetek. Sirtam
szégyenemben. Elértette a menyecske, hogy miért sirok.</p>
<p>– Jaj, lelkem, nagyságos asszonyom, eltagadjuk ám valamennyien
ezt a kis vakácziót. Összebeszéltünk már. Azt hazudjuk, hogy a
nagyságos asszony csak jól rá akart ijeszteni a nagyságos urra, az
egész idő alatt el volt bujva a tiszttartóéknál.</p>
<p>– Hát a virágárulás a piaczon? Meg a séta a vízen keresztül?</p>
<p>– Arra is azt mondjuk, hogy mind az csak trucczból történt. Már
hogy is merné ilyen csivasz paraszt, mint az én emberem, egy ilyen
drága kincsre vetni a szemeit? <span class="pagenum"><a name=
"Page_131" id="Page_131">-131-</a></span> Bolondnak mondják az
ilyen dolgot: az, a ki elhiszi. Megreperáljuk ezt
gyönyörüségesen.</p>
<p>– Válóperünk is foly már.</p>
<p>– No, a felül meg már épen ne fájjon a feje a nagyságos
asszonynak. Visszavonta már az instantiáját a nagyságos úr. Bizony
Isten. De higyje el nekem, hogy visszavonta. Azt mondta a nagyságos
úr, hogy igen nagy zavarban van. Hogy a dézsmát, meg az úrbért
elvesztette: alig kap pénzt. Az urak ott Pesten meghozták a
morgatoriumot, vagy mi a frányát? hogy a régi adósságot nem kell
megfizetni; de már most meg uj adósságot nem lehet csinálni. Ha
elválik a nagyságos asszonytól, a százezer forintot vissza kell
fizetni, s akkor ő dob alá kerül. A’ bizony.</p>
<p>Most kezdett már előttem világosodni. Ez a fecsegő asszony
kiszalajtotta a száján a titkot, hogy miért kellett az én
idyllemnek bevégződni. Hisz ez a tiszta kétszerkettő! Visszavesznek
engem, mint a diákot a vakáczió után az iskolába. Azért sem megyek
vissza!</p>
<p>Mikor fel voltam öltöztetve a régi ruháimba, a gulyásné
felnyitotta a benyiló ajtaját s kibocsátott a nagy szobába.</p>
<p>A gulyás már akkor egész parádéba tette magát: felvette az
ünneplő mándliját, felhúzta az új csizmáit; úgy állt előttem, a
kalapját a két kezében tartva. Alázatos volt, mint egy cseléd.
Megcsókolta a kezemet, s én csak most vettem észre, hogy milyen
nagyon szúr a borostás álla. Mikor megszólalt, olyan hangon
beszélt, mint a hogy az égett emberek szoktak sápitozni, mikor
megállnak a konyhaajtóban koledálni:</p>
<p>– Csókolom a kegyes kezeit, nagyságos asszonyom; engedelmet
kérek, ha valamivel megbántottam volna, nem akaratommal történt.
Bocsássa meg kegyesen a hibámat, soha sem cselekszem többet. Hogy
most az egyszer úgy megestem…</p>
<p>Nem tudtam, hogy mérgelődjem-e, vagy nevessek? <span class=
"pagenum"><a name="Page_132" id="Page_132">-132-</a></span></p>
<p>Ő érzékenyedett el, s a lobogós inge ujjával törülgette a
szemeit. Ő adta a bűnbánó Magdolnát.</p>
<p>Az ajtó mögé volt támasztva egy hosszú fűzfapálcza, azt ő kezébe
vette. Csak néztem, hogy mi lesz azzal a bottal, tán nekem akarja
adni a zarándokoláshoz?</p>
<p>– Engedje meg, drága jó nagyságos asszony, hogy én kisérhessem
haza a kastélyig. Valami baja ne történjék. Rossz emberek vannak. A
kutyák megugatják, a bika is megkergetheti.</p>
<p>– De én nem akarok a kastélyba menni, mondám neki.</p>
<p>Erre tátva maradt a szája: «Ah! Hát hová?»</p>
<p>– Az az én gondom. Alá is út, fel is út. Megyek, a merre a szél
fúj.</p>
<p>Ekkor összeszedte a bölcseségét. Olyan kenetteljes hangon
prédikácziózott, mint egy ó-testamentomi patriarcha:</p>
<p>– Neé tegye azt, drága jó nagyságos asszony! Neé szomorítsa meg
azt a mi kedves, jó nagyságos urunkat. Nincs annál jobb ember a
világon. Engedje meg, hogy haza kisérhessem. Csak messziről, husz
lépésről.</p>
<p>Én türelmetlenül toporzékoltam, kiabáltam, hogy menjen az
ajtóból, ereszszen utamra.</p>
<p>Ekkor a Péter kirukkolt a színével:</p>
<p>– Nagyságos asszonyom. Már ennek meg kell lenni. Én nekem a jó
nagyságos úr, mikor azt a tiz tinót adta, hogy a feleségemet
visszafogadjam a házhoz, azt mondta, hogy: «no, Gyuricza Péter! ha
még az én asszonyomat is hazahozod a kastélyba, nem sajnálok tőled
még tiz rugott borjut».</p>
<p>(Erdők, sziklák visszhangzottak a kaczagásomtól; nem birtam
visszatartani.)</p>
<p>De már erre bennem is felforrt a méreg! Tudja? Ha engem dühbe
hoznak, akkor én oroszlán vagyok. Kikaptam a pálczát a Gyuricza
Péter kezéből: «Nesze, bitang, pimasz! Nesze, a tiz rugott borju!»
Nem tudom, tiz volt-e? Nem számláltam. S a nagy mahomed ember hátat
fordítva, szaladt előlem a szobában az asztal körül, mint a
rajtschulban <span class="pagenum"><a name="Page_133" id=
"Page_133">-133-</a></span> s ordított, mint a viziló, míg a bot
össze nem törött a hátán. A felesége meg dehogy interveniált volna;
felállt a padkára, onnan nézte nagy gyönyörködéssel, hogy egyszer
valahára akad valaki, a ki az ő tirannusát jól elnáspángolja.</p>
<p>Csak úgy el ne lettem volna fáradva az úttól!</p>
<p>Akkor kezdtem el magamhoz téregetni, mikor már künn voltam a
mezőn s a szél kifujta a fejemből a hőséget. Ez az idyll hát szépen
be lett fejezve; de mi kezdődik el most?</p>
<p>Hogy a Bagotay Mukihoz vissza nem megyek, az az egy
bizonyos.</p>
<p>De hát hová?</p>
<p>Előttem volt a szép Duna. A töltött út mindenütt mellette visz
el. Oda-oda támaszkodtam egy vén fűzfához s elnéztem a nagy élő
vizet. Egy-egy hal nagyot czuppantott benne, a mint felugrott a
levegőbe. A viztől nem félnék, hanem a halaktól félek. Nem tudtam
magamat elölni. Azt szerettem volna, ha igaz lett volna, mivel
gyermekkorunkban ijesztgettek bennünket, ha a vízbe kihajolva
néztünk a partról: «Vigyázz! Hátad mögött leskelődik egy ördög, az
beletaszít.» De hát nem taszított bele. Nem tud már az ördög
semmit. Nem állja ki a concurrentiát az ember fiaival. De hát aztán
valósággal érdemes két ilyen emberért, mint a Bagotay Muki, meg a
Gyuricza Péter öngyilkossá lenni? Kinevettetni a halálban!</p>
<p>Azt gondoltam, hogy hazamegyek az anyámhoz.</p>
<p>Ő csak nem dobhat ki a házából. Nem bánom, büntessen meg,
megalázom, megtöröm magamat, elviselem a haragját. Ő mégis anyám,
egyetlen gyermeke vagyok, kell, hogy szeressen egy kicsit. Másnál
úgy sem kereshetek se irgalmat, se szerelmet. Mikor magam is
gyülölöm magamat!</p>
<p>Ezzel a gondolattal indultam a város felé.</p>
<p>Rekkenő meleg volt, erős déli szél fújt, olyan száraz, forró,
mintha fűtött kemenczéből jönne, a homokfelhő egészen eltakarta a
vidéket s mikor egy forgószél előkapott, <span class=
"pagenum"><a name="Page_134" id="Page_134">-134-</a></span> a
fűzfához kellett menekülnöm, hogy le ne sodorjon a töltésről. Nem
tudom, minő szakasza volt a napnak? Nekem, tudom, hogy délelőtt
volt; még az nap nem ettem. A Gyuriczáék elfelejtettek megkinálni a
«nyögvenyelővel», pedig elfogadtam volna. A szomjuság ellen egy
párszor lementem a Dunához s ittam a tenyeremből. Az útfélen
találtam egy virágot, a mit úgy hínak, hogy papsajt. Megkóstoltam,
de nagyon rosz volt. Sietnem kellett, akármilyen fáradt voltam is,
hogy mentül hamarább elérjem a várost. Jó lett volna már egy darab
kenyér is, a milyent pénteken a koldusoknak osztogatnak otthon.</p>
<p>A mint így sietek a város felé, egyszer csak valami sötétség
keletkezik előttem az égen s a mint feltekintek, rémülve látom,
hogy a városban tűz támadt, annak a fekete füstje gomolyog fel a
porfelleges égbe.</p>
<p>A forró számum a város felé vitte a fekete füstöt. Szent Isten!
Az egész város porrá fog égni!</p>
<p>Én elkezdtem most már futni. Elfeledtem, hogy fáradt vagyok,
éhes vagyok; a rémület új erőt adott. És mentől közelebb értem a
városhoz, a füst annál magasabbra gomolygott. Most már nem volt
fekete, hanem veres; milliom sziporka kavargott fölfelé s egész
háztető darabok repültek lángolva közötte; a hol egy cserépfedeles
ház gyuladt ki, ott, mint a tűzijáték röppentyüi, pattogtak a tüzes
cserepek szerteszélylyel. Egy egész utcza állt már lángban, a mint
a városba megérkeztem. Ordítozó embercsoportok, vágtató szekerek,
jajgató asszonynép, elgázolt gyermekek s közöttük bömbölő tehenek,
ökrök, a mik vadultan igyekeztek a tűzfény láttára a sötét
istállókba visszamenekülni; mind össze-vissza rohant, ész nélkül,
előre, hátra. Én egy mellékutczába betértem, hogy el ne gázoljanak;
azon keresztül, gondoltam, hogy eljutok a mi házunkig. Mindenütt
jajgató emberekkel találkoztam, a kik házaikból a féltett
holmiaikat igyekeztek az utczára kihordani. Oltásra senki sem
gondolt. A zsarátnok úgy hullott, mint a zápor. A mint az anyám
házához elértem, <span class="pagenum"><a name="Page_135" id=
"Page_135">-135-</a></span> már akkor az is egészen lángokban állt.
Az volt a legmagasabb ház az utczában. Egy csoport honvéd
igyekezett a tüzet oltani; mások behatoltak a házba s az ablakokon
keresztül hajigálták ki a butorokat. Egy aranyrámás képet láttam
kirepülni: az a szegény jó apám arczképe volt. Oh, de szeretett az
engem; ha ő meg nem halt volna, nem volnék én az, a mi vagyok!
Csupa idegen arczok votak. Hiába kérdeztem tőlük, hogy hol az
anyám? Meg sem hallották! Egyszer aztán odajött egy pléhgalléros,
valami őrnagy s rájuk rivallt a tűzoltó honvédekre: «Mit
oltogatjátok itt a tüzet? Érdemes rá! Itt tanyázott az az ezredes,
a ki fölgyujtatta a várost! Menjetek a kórházat oltalmazni! Hadd
égjen ez az átkozott fészek!» Nem tudtam, hogy eszemen vagyok-e,
vagy megőrültem? Miért átkozzák a mi házunkat? A honvédek egy
ezredesnek a nevét kiabálták, a ki sokszor járt a mi estélyeinkre.
Még, ha felismernek, engem is a tűzbe dobnak. Egyik nehéz szekér a
másik után hajtott keresztül a szegény apám arczképén, Még azt sem
tudtam megmenteni. Zsibbadt kábulatomból egy iszonyu orditás rázott
fel; ezernyi-ezer ember sikoltása: «Jézus Mária, a szent András
ég!» Már az egyik tornya annak a gyönyörü nagy székesegyháznak
kigyuladt, a másikban még kongtak a félrevert harangok. A néptömeg
magával sodort, minden ember a templomot sietett megmenteni. Már
késő volt! A második torony is kigyuladt, a harangok elnémultak, a
templom tetőzete is égett. A szép templomi zászlókat, a miket az
urnapi processiókon a czéhek férfiai szoktak nagy pompával
körülhordani, félig elégve hordták ki a hulló üszkök közül. Olyan
iszonyu volt a hőség, hogy nem lehetett a piaczon megmaradni. «Oda
az egész város!» kiabálták az emberek; fussunk a szigetre. S azzal
tódult az emberáradat a szűk utczákon keresztül a Dunapart felé. Én
arra gondoltam, hogy nekünk ott van egy nyárilakunk (boldog emlék!)
tán az anyámat is megtalálom ottan, lehet, hogy ő is odamenekült s
mentem én is az <span class="pagenum"><a name="Page_136" id=
"Page_136">-136-</a></span> emberárral. Mire a szigeti dobogóhídhoz
értünk, már nem lehetett a megtorlott tömegtől előre hatolni.
«Miért jönnek vissza?» «Azért, mert a dobogóhíd is ég!» Rettenetes
látvány volt! Az egész Dunasor lángban állt már s a szigetre vezető
hídon harapódzott odább a tűz; a Duna füstölgött a beléhullott
gerendáktól; gabonás hajók, malmok, lángolva úsztak alá s csapódtak
a jégtörőkbe. A vámszedő háznál egy csoport nemzetőr tartotta
vissza a népet, hogy az égő hídra ne rohanjon. Azok beszélték el,
hogy mi történt. Még a tűznél is nagyobb veszedelem. Egy császári
ezred akart szép csendben bevonulni a várba. Már Tatán voltak. A
polgárok megtudták s kiszedték előlük a hajóhidat. Most azok
boszúból, hogy a hadicsel nem sikerült, felgyujtották a várost.
Milyen átkozódás volt az! Folyvást azt az egy nevet hallottam
emlegettetni. Azét a főtisztét, a ki az anyámat nőül akarta venni,
ha a forradalom közbe nem jön.</p>
<p>(Én nem tudtam folytatni a rajzolást; a köd nem a tájékon feküdt
már, hanem az én szememen.)</p>
<p>Az asszony folytatá a rémlátással teljes történetet:</p>
<p>Ekkor a vár fokáról három ágyulövés dördült el. Lehet hogy csak
jeladás volt, a mit tűzvész idején szoktak tenni a csapatok
consignálására. Hanem ez ágyulövésekre az egész néptömeg eddigi
rémülete még nagyobb rémületté idomult át: «Az ellenség ostromolja
a várost!» Erre az az egész sokaság, mely eddig a Dunapartot
ellepte, egyszerre visszatódult az égő városba, keresztül a lángoló
utczákon, az égő gerendákon. «A Vágdunára, a Vágdunára!» kiabálta
mindenki. Arrafelé még van szabadulás. Azt csodálom, hogy össze nem
gázoltak. Rémültömben egy hajóslegénynek a karjába kapaszkodtam s a
becsületes ember, a kit soha életemben nem láttam, tűrte, hogy
belécsimpajkózom, még biztatott, hogy csak jól fogjam meg, el ne
maradjak tőle s aztán úgy vonszolt magával az egymás hátán tóduló
sokaságon keresztül.</p>
<p>(Az elbeszélőnek pihenőt kellett tartani; úgy elfojtotta
<span class="pagenum"><a name="Page_137" id=
"Page_137">-137-</a></span> a keblét e rémjelenet előadása: az
arczán a veriték gyöngyözött. Idő vártatva birta csak
folytatni):</p>
<p>Soha ezt a napot én el nem felejtem. Egyik rémület a másikat
irtotta ki a szívből. A félrevert harangok kongása máskor
idegreszkettető hang: és volt olyan óra, a mikor vigasztaló
szózatnak tetszett az égből; még egy toronyban kongtak a harangok,
a kálvinisták tornyában. A többi templomtorony mind égett már, ez
az egy még megvolt. A szél ellenkező irányban fujt, a tűz azon
városrész felé nem terjedt. Mindenki a kálvinista torony irányában
tartott. A vár közelébe eső utczákat a nemzetőri hadcsapatok
elzárták a futó népség elől; az egyetlen utcza, a melyen a Vág felé
menekülni lehetett, a Szombati-utcza volt. Fele annak is lángban
állt; de a hol a Nagy Mihály-utcza elválasztja, attól kezdve épen
maradt. Az önök háza volt a legszélső épület, melyen túl nem
terjedt a tűz. De az átelleni szegletház, a vendégfogadó földig
égett. Oh, ez a kedves ismerős ház! Azokkal a hűs folyosókkal,
azokkal a veres márványoszlopokkal, a miknek a keresztvasán
annyiszor producálta ön előttem az acrobatai gyakorlatait! Az a
gondolatom támadt, hogy e nagy szorongatásomban odamenekülök.
Valamikor szívesen láttak ottan! A kedvemért még új befőttes üveget
is bontottak fel. Igaz, hogy sokat vétettem ennek a háznak!
Szememre is hányta az az öreg asszony. Kinevettem az ő fiát! Ezzel
a kaczagással kikergettem a világba! De hát a nagy szerencsétlenség
idején a haragot elfelejtik. Oda menekülök az ön anyjához. Ezt
gondoltam, a mint a házukat megláttam. Hát ezt a jelenetet megint
nem fogom soha sem elfelejteni. Ott állt a jó öreg asszonyság a
házajtóban, abban a barna ruhában, abban a fodros főkötőben, a
miben ön lefestette az arczképét s a futó emberek közül, a kinek az
arczát megismerte, azt megállította s azt kérdezte tőle: «nem
látták-e az én fiamat?» s hogy ezt mondták, hogy: «nem láttuk!» a
kezeit tördelte, keservesen zokogva: «Oh, szent atyám, én istenem!
miért nincs itt az én fiam?» <span class="pagenum"><a name=
"Page_138" id="Page_138">-138-</a></span></p>
<p>(Jajh! Mi esett a szemembe?)</p>
<p>Az asszony folytatá:</p>
<p>Mikor az ön anyjának ezt a szavát hallottam, megint új rémület
fogott el. Nem jutott eszembe, hogy önnek még egy bátyja is van, a
ki városi közgyám s annak most a városházán kell helyt állni s a
míg a tető ég a feje fölött, az árvák vagyonát megoltalmazni. Nem
mertem az utczának azon oldalán végigmenni; áttértem a másik
oldalára. Hátha engemet is megragad s én tőlem is azt kérdezi:
«hová tetted a fiamat? Ha ezek a te átkozott színváltozó szemeid
nem volnának, most itt volna ő mellettem, nem volnék magamra
hagyva!» Nem mertem a színe elé kerülni, inkább a saját anyámnak a
haragos arczát viselem el, mint az ön anyjának a könybelábbadt
tekintetét. Eltakartam az arczomat s úgy futottam el mellette.</p>
<p>Nem birta tovább mondani. Odafektette az arczát az ölembe, úgy
zokogott. Ez igaz volt…</p>
<p>(Hajh, hajh! A mit egy nevetés szele elfúj, azt egy könyözön sem
hozza vissza többé!)</p>
<h2>XIII. FEJEZET.</h2>
<p class="center">HOGY VOLT TOVÁBB?</p>
<p>Mikor újra felemelte az arczát, olyanok voltak a szemei, mint
egy álomjáróé, a ki a holdvilágba bámul. Csaknem feketéknek
látszottak, úgy ki voltak tágulva a pupillái. Halkan beszélt:</p>
<p>Még most is, mintha előttem volna az egész kép. A város
legnagyobb része lángban állt. Estének kellett lenni: a kálvinista
toronyban az óraütés belevegyült a félrevert harangkongásba. Az óra
ütött nyolczat, a félrevert harang ötöt, az emberek számlálták,
épen tizenhárom. Nap nem sütött már, de az egész égboltozat
világított, a sürű füstfellegek tűzverőfénye csinálta a pokolbeli
nappalt <span class="pagenum"><a name="Page_139" id=
"Page_139">-139-</a></span> s ebben a rettentő világításban, mint
valami rémbálvány, emelkedett ki a kálvinista templom tornya,
szörnyeteg nagy réztetejével s annak a csúcsán a nagy aranygombbal
és csillaggal. Csillag és gomb úgy ragyogott, mint egy túlvilági
tünemény. A tűz ropogását túlordította a tizezernyi rémült ember
kiáltozása, az állatok üvöltése. A város megyercs-utczai részéből,
a hol a szekeresgazdák laknak, mind összetódultak a kocsik, lovak,
tehenek, gazdáikkal együtt a Rozália-térre s a «czigánymezőre».
Mozdulni nem tudtak egymástól. Ekkor a jajgató, szitkozódó,
átkozódó sokaság közé odaomlott az az embertömeg, mely a
Dunapartról törte magát az égő városon keresztül, azzal a
rémorditással, hogy: «betört a városba az ellenség!» A rémhír
akkorát nőtt, mire idáig jutott, hogy már látták az ellenséges
katonákat a városba berohanni. «Ölnek, pusztítanak! Fussunk!
Fussunk!» Némelyek még azt kiabálták hozzá, hogy: «most már a
várból fogják bombáztatni az ellenségtől elfoglalt várost!»
Egyszerre tele lett minden utcza, mely a Vág hídjához vezet,
menekülő szekerekkel. A kik elébb akartak odajutni, azok a «kis
piacz» szűk utczáján igyekeztek előre. Én rémületemben egy ilyen
vágtató szekérnek a saraglyájába kapaszkodtam, úgy futottam
lélekszakadva a szekér után. A könnyü topánkák mind ki voltak már
szakadva a lábamon s tele lettek kavicscsal. Nem értem rá, hogy
megálljak és kirázzam belőlük. Abba a szekérbe igen jó lovak voltak
fogva s a kocsis nem kimélte az ostort. A kocsiülésben két asszony
ült paraszt szürben. Én csodálkoztam rajta, hogy burkolhatják be
magukat azokba a szürökbe s a fejüket a nagy kendőbe, mikor olyan
pokoli hőség süt köröskörül, földről, égről, mindenünnen.</p>
<p>Az a kocsi szerencsésen eljutott a vágdunai hídhoz, mielőtt a
többi menekülő szekerek eltorlaszolták volna az utat. Ott a révnél
meg kellett állnia, mert a vámszedők a hídpénzt követelték. Az,
hogy ég a város, ő reájuk nem tartozott! azért a hídvámot meg kell
fizetni. Az egyik <span class="pagenum"><a name="Page_140" id=
"Page_140">-140-</a></span> asszony odaadott egy száz forintos
osztrák bankjegyet. Abból meg a vámos nem tudott visszaadni. Furcsa
parasztnők ezek, a kiknél nincs aprópénz, csak száz forintos bankó.
A míg ezek itt alkudoztak, nekem eszembe jutott, hogy hiszen az uri
ruhám van rajtam most s annak a zsebében mindig szokott lenni egy
ezüst tizes, hogy ha koldussal találkozom, odaadhassam neki.
Odaszóltam a pórnőknek: «Én nálam van egy tizes, odaadom a
vámszedőnek, csak arra kérem, hogy vegyenek fel a kocsijukra, van
hely a kocsis mellett. Nem bánom, vigyenek akárhová». Erre az egyik
asszony hirtelen odakiáltott a kocsisnak: «Ne engedje felülni ezt a
leányt, nem veszszük fel!» Aztán meg a vámszedőnek mondá, hogy
tartsa meg hát azt a százast, ha nem tud visszaadni belőle, csak a
kocsijukat ereszsze tovább. Én elszörnyedtem ezen az
embertelenségen. Micsoda szivtelen asszony lehet ez, a ki ilyen
veszedelem idején egy menekülő nőt fel nem vesz a kocsijára?
Parasztasszony létére inkább százas bankót veszteget kárba?
Felgerjedésemben megkaptam a parasztasszony fején a bebugyoláló
nagykendőt s lerántottam az arczáról. – Majd jéggé fagytam! – A
saját anyámat ismertem meg. – «Anyám, édes anyám! Hát nem ismer
rám? Én vagyok a kegyed lánya, az Erzsike!» Erre az anyám a szűr
gallérját vonva arcza elé, parasztossá elváltoztatott hangon mondá:
«Menjen innen, hagyjon békét! Nem ismerem a kisasszonyt. Én nem
vagyok magának az anyja. Ereszsze el a kendőmet!»</p>
<p>Azt hittem, hogy megőrülök. Nem ismer rám az anyám! Nem akar a
kocsijára felvenni. Mint a villám, úgy lobbant át a lelkemen az a
gondolat, hogy hisz ő az, a kit a nép így átkoz. Bizonyosan
igaztalanul átkozzák, de az ilyenkor nem segítség. A kire a népdüh
kimondja: «ez az!» az el van itélve. Nekem nem szabad itt az
anyámat elárulnom. Hirtelen odadobtam az ezüstpénzt a vámszedőnek,
hadd bocsássák útjára a szekeret. Gondoltam, hogy ha egyszer a
hídon túl leszünk, akkor nem kell többé <span class=
"pagenum"><a name="Page_141" id="Page_141">-141-</a></span> az
anyámnak az üldözéstől félni; felvesz majd magához a szekérbe.
Azzal a hátulsó lőcsbe fogózva, futottam tovább a szekér mellett, a
míg a fortificatio sánczain túljutottunk, ki az országútra. Ott
aztán ismét elkezdtem lelkendezve könyörögni, a hogy fulladozó
hangom engedte: «Anyám, édes, jó anyám! Vegyen fel a kocsira.
Odavagyok. Nem tudok tovább menni». Nem ügyelt rám. Szidott,
kergetett: «Takarodj! Pusztulj! Marsch innen!» S hogy még sem
akartam elmaradni, utoljára megfogta a lőcsbe kapaszkodó kezemet s
erővel lefeszegette az ujjaimat a lőcsről s aztán nagyot taszított
rajtam, hogy én végig estem az útfélen. A szekér tovább
robogott.</p>
<p>Idáig tartott az erőm. Nem birtam a lábaimon állni többé, úgy
reszkettek. Testben-lélekben összetörve e rettenetes nap
kínszenvedéseitől, térden vánszorogtam az árok széléig. A
halálfélelem ösztöne mondta, hogy az út közepéről eltakarodjam, a
hol agyongázolnának. Ott azután fekve maradtam, nekidőlve egy
útszéli jegenyének s aztán néztem az előttem végigvonuló
rémlátványt érzéketlenül. A menekülő szekerek hármasával,
négyesével vágtattak végig az országúton, összeakadtak a
tengelyeikkel; volt iszonyú káromkodás; egy-egy szekeret
belefordítottak az árokba, az asszonyok, a kik rajta ültek,
sikoltoztak, jajgattak kétségbeesve; némelyik szekeres arra a
vakmerő gondolatra jött, hogy keresztül törjön az árkon, le az
országútról a szabad mezőre; a többi követte a példáját; olyan
közel gördültek el mellettem, hogy szinte elgázoltak s én nekem már
annyi akaraterőm sem volt, hogy a lábamat elhuzzam a gördülő
kerekek elől.</p>
<p>Ekkor trombitaszó vegyült a zürzavaros lárma közé. Egy csapat
huszár igyekezett utat szabadítani a menekülő szekérsorok között a
szénás szekereknek, melyeket, mint később meg lett nekem
magyarázva, a várkormányzóság átszállíttatott az égő városból a
Vágon túl fekvő Izsa helységbe. A vezénylő tiszt szitkozódott,
káromkodott s kardlapozta a kocsisokat, a kik a katonai vonat útját
elállták: <span class="pagenum"><a name="Page_142" id=
"Page_142">-142-</a></span> «Átkozott pugrisok! A helyett, hogy a
tüzet oltanátok, világgá szaladtok! Mi az ördög lelt benneteket?
Nincs az ellenség a hátatokon! Menjetek az öregapátok lelkébe
vissza!»</p>
<p>Nekem ez a hang olyan ismerős volt. Csak hogy ezt az arczot még
nem láttam. Pörge bajusz, franczia szakáll, huszáros egyenruha, a
fején tollas kalap. Soha sem láttam.</p>
<p>Úgy tünt fel előttem, mint a mesebeli sárkányölő vitéz.</p>
<p>Mind ekkorig senki sem akarta észrevenni azok közül, a kik
mellettem elrobogtak, hogy az árokparton egy nyomorúlt teremtés
fekszik. Akárki leánya, de magával jóltehetetlen. Senki sem ügyelt
rám.</p>
<p>Ez a tiszt észrevett. A legnagyobb küzködés közepett
megfigyelte, hogy a lovának a lábai előtt egy nő fekszik. Hirtelen
visszarántotta a paripáját s a nevemen szólított:</p>
<p>– Elsbeth nagysám! Hogy jön ide? Az Istenért! Mi történt
vele?</p>
<p>Erről a megszólításról ráismertem. Ezt a nevet csak egy ember
szokta használni, mikor amaz emlékezetes színpadi próbákon a
szerepemre betanított.</p>
<p>– Bálványossy úr! Director úr! – rebegtem én, örvendezve.</p>
<p>– Nem! Nem! Rengetegi kapitány a nevem! Hát a mama hová lett?
Elfutott? Jól tette. – Üljön fel nagysám, ide az én szekeremre;
majd én biztos helyre szállítom.</p>
<p>– Nem birok fölkelni.</p>
<p>Ekkor hirtelen leszállt a lováról, a kantárját az ordináncz
kezébe adta s odajött hozzám; fölemelt a karjaira, úgy vitt a
szekeréig s ott elhelyezett a jó illatos szénába.</p>
<p>Olyan érzés volt az, mintha a paradicsomba vinnének.</p>
<p>Aztán rám dobta a köpönyegét. Idekinn hideg volt már és szél
fújt.</p>
<p>Még egyébre is kiterjedt a gondja:</p>
<p>– Ott van az elemózsiás tarisznyám, Elsbeth nagysám. Ma
bizonyosan nem vacsorált; szedje ki belőle a mit talál.
<span class="pagenum"><a name="Page_143" id=
"Page_143">-143-</a></span> Valami ital is lesz a kulacsban. Az jól
fog nagysámnak esni. Aztán ne féljen semmit. Ott áll még a
fügétmutató szűz a vár ormán.</p>
<p>Azzal ismét felszökött a lovára s folytatta hatalmasan a
kommandirozást, hogy a szénás szekereit keresztül törtesse a
szekértáboron. – Azt hittem, hogy egy arkangyalt látok.</p>
<p>Nem is kináltattam magam többet. A mint megkaphattam az
élelmiszeres tarisznyát, a mi elébb kezembe akadt, sonka, pogácsa,
czipó, azt tömtem magamba. Úgy faltam, mint egy menageriából
kiszabadult vadállat. Azt hiszem, hogy ha a mennybéli üdvösségemet
kérték volna tőlem, azt is odaadtam volna azért a puha szénában
fekvésért, meg ezekért a mohón lenyelt falatokért.</p>
<p>Mikor aztán jóllaktam, a hogy még soha sem, akkor lecsavartam a
csutora tetejét s a számhoz vittem; nem ízleltem elébb, mi van
benne, csak húztam, húztam, a hogy a lélekzetem birta, a míg a
szomjam kivánta; azt hiszem, hogy pálinka volt. Mikor nem tudtam
már tovább inni, szétnéztem; az egész világ olyan tréfás színt vett
föl előttem. Az égő város egy nagy illuminatió; a közepében a
kalvinista torony; nem egy torony, hanem három; a bolondos egyre
tánczol, jobbra-balra lógatja a fejét s valamennyi ember és ló,
kocsi, szénás szekér, azok mind ugrálnak, tánczolnak, a lakodalmas
nép rikongat hozzá. Azzal elvesztettem az eszméletemet.</p>
<p>Mikor másnap, husz órai alvás után, fölébredtem, egy parasztház
szobájában találtam magamat. Két férfi tanakodott fölöttem: a
tábori orvos és «ő». – «Hogy érzi magát, Elsbeth nagysám? Ez itt az
én kis szobácskám».</p>
<p>Ettől fogva vagyok én «Elsbeth nagysám».</p>
<p>Ezzel Erzsike odalépett a meredély párkányára, két kezét
összetette a keblén s arczát hátra fordította felém.</p>
<p>– Elmondtam mindent, már most itéljen ön el. Nem szükség, hogy
megtaszítson, csak a kezével intsen felém. Én elvégzem.
<span class="pagenum"><a name="Page_144" id=
"Page_144">-144-</a></span></p>
<p>Én ijedten kaptam meg a kezét s elrántottam a szédítő
sziklapárkányról.</p>
<p>– Ne kisértsen Istent! Legyen eszén. S erővel oda vontam a
parázs mellé.</p>
<p>– De hát «élet» ez?</p>
<p>– Csendesüljön le. Azok a fegyveresek már itt jönnek felénk!</p>
<p>Nem voltak csendőrök. Két jámbor erdész volt, a diósgyőri
kamarai uradalomból. Egy szürke szakállu öregebb ember, meg egy
fiatalabb segéd.</p>
<p>Semmi ellenséges szándék nem vezette őket ide. Láthatták is,
hogy igen ártatlan mulatságot mívelünk itt, a tűz mellett
falatozunk. A sziklán hagyott albumomban a megkezdett tájkép.</p>
<p>Szép barátságosan üdvözöltek bennünket, a mit én viszonoztam.
Kérdeztem az öregebbtől, hogy nem követtem-e el valami
tulajdonsértést az által, hogy a más fájából tüzet raktam? Ha igen,
megtérítem a kárt; – a mire az öreg azt mondta, hogy nincs semmi
panasz ellenem; a targaly a szegény emberé, a ki összeszedi, idézte
erről a classicus német balladát, a melyben a roszszivü erdész a
szegény parasztot megfosztja a rőzse-kötegétől. Tehát olvasott
embernek kellett neki lenni.</p>
<p>Azután azt is elmondta, hogy miért jöttek ide:</p>
<p>– Észrevettük onnan alulról a füstről, hogy az Örvénykövön
látogatók vannak. Kötelességünknek tartottuk feljönni. Az erdőben
farkasok járnak. Arra akartuk önöket figyelmeztetni.</p>
<p>– Köszönöm a nagy barátságot. A farkasok, úgy tudom, hogy nem
támadják meg az embert.</p>
<p>– De most nagyon impertinenskednek, mintha tudnák, hogy a
kormány beszedte mind a puskákat. Csak éppen nálunk hagyott meg egy
párt. Nappal ugyan elkerülik az embert, de sötétben, vagy
hófuvásban nagyon orczátlanok.</p>
<p>– Mi sem szándékozunk itt maradni estig, csak én akarom
befejezni a vázlatomat, a miért ide felfáradtam. <span class=
"pagenum"><a name="Page_145" id="Page_145">-145-</a></span></p>
<p>– De figyelmeztetem az urat, hogy a hóesés hamarább be fog
következni, mint az éjszaka. Én ismerem az időjárást; mikor ilyen
nagy köd fekszik a tájon reggel s az hirtelen felszáll s egyszerre
homályos idő lesz, akkor még az nap havazást várhatunk. Ez nekem
régi tapasztalásom.</p>
<p>– Sietni fogunk haza.</p>
<p>– Tardonán tetszik lakni, vagy Mályinkán?</p>
<p>– Én Tardonán lakom.</p>
<p>– Isten áldja meg az urat. Én ott ismerek minden embert.</p>
<p>Azt sem kérdezte, kinek hínak? Kezet szorítottunk s azzal mind a
ketten odább mentek.</p>
<p>– Hát érdemes volt ezért a barlangba bújni? mondá Erzsike, mikor
az erdészek eltávoztak.</p>
<p>– Van olyan ember sok, a ki a nagy veszélylyel szembe mer
szállni s a kis veszély elől elbujik.</p>
<p>– S ön azt gondolja, hogy ez az én barátom valami vasevő? –
Sokáig én is azt gondoltam. Nem volt példátlan dolog, hogy abban a
rendkivüli korszakban az emberek egyszerre átalakultak. A kiről azt
hittük, hogy valami anyámasszony katonája, valóságos hős lett.
Lettek ügyvédekből ezredesek; a háború sok jellemre nemesítő
hatással van. Én igazán azt hittem, hogy Rengetegi a nevével együtt
az egész alakját elcserélte. Mikor másokat buzdítani kellett, olyan
ékesszóló senki sem volt, mint ő. Én valóban büszke lehettem rá,
hogy mi egymáshoz tartozunk. A mint az osztrák hadak körülzárták a
várost s a legelső bombát beröpítették a városház-térre, az egész
közélet egyszerre fenekestől felfordult. Nem volt már etiquette.
Nagyúri családok elhagyták a házaikat, a kiké még le nem égett s a
czigánymezőn állítottak fel sátorokat, azokban laktak. Odáig nem
hordtak el a monostori ágyúk bombái. A bódéban megszünik az erkölcs
szabályzata. Egy katonatiszt nagy tekintély volt akkor s annak a
karjába kapaszkodva, menni végig az utczán, dicsőség volt. Hogy
férje-e a karján <span class="pagenum"><a name="Page_146" id=
"Page_146">-146-</a></span> vezetett nőnek, az nem volt kérdés;
derék ember, vitéz ember! Ez volt a fődolog. S ha ismerőssel
találkoztam, úgy mutattam be, mint jövendőbelimet. Azt mindenki
tudta, hogy a válóperem meg van kezdve Bagotay Mukival. De hol van
most törvényszék? prókátor? biró? Az mind kardot visel s az
ágyúknál szolgál. Ha kérdezték, hol lakom? hát a várban! A várban
lakás irigylett állapot! Ott bombamentesek a szobák. Azt hiszem,
hogy többen irigyelték a sorsomat, mint szánakoztak rajta. Én is
beletaláltam magamat a katonaéletbe. Adtunk concerteket s azokon én
hegedültem, Rengetegi pedig declamált. Mikor az ellenség legjobban
szórta a bombákat a várra, mi felvittük a zenekart a bástya
tetejére s ott jártuk, nagy muzsikaszó mellett, a csárdást. Hadd
bosszankodjék a német! Nekem hirem volt már, mint rakétás
tánczosnőnek.</p>
<p>(Én bizony nem igen épültem ettől a beszédtől.)</p>
<p>Erzsike vette észre, hogy nem igen tetszenek az ő tábori viselt
dolgai.</p>
<p>– Hát, édes barátom, azt ne higyje ám ön valamikép, hogy az én
életem ezen epizód alatt csupa dinom-dánomból állt; volt abban egy
kis intermezzo is. – Azt tudhatja ön, hogy a télen a komáromi
dolgok nagyon rosszul álltak. A katonai kormányzó gyönge kapaczitás
volt ahhoz a feladathoz, a mi egy ilyen hatalmas vár védelmezésével
együtt jár; a várőrség henyélt és zugolódott. Árulásról suttogtak!
Sőt a tüzérség főparancsnokát meg is fosztották az állásától. A
magyar kormányt kellett volna értesíteni Debreczenben a veszélyes
helyzetről és más várkormányzót kérni, a ki tapasztalt vezér. De
hogyan lehessen Komáromból Debreczenbe izenetet küldeni? Ki
vállalkozik arra a vakmerő feladatra, hogy a Komáromból küldött
tudósítást, valamennyi ellenséges hadseregen keresztül, elvigye s
az arra adott választ megint visszahozza? Egy hírnököt már
elküldtek, de az nem tudott visszajönni. Ez fejben járó tréfa.
<span class="pagenum"><a name="Page_147" id=
"Page_147">-147-</a></span></p>
<p>Egy este azzal a szóval jön be hozzám a casamátában levő szobába
Rengetegi, hogy:</p>
<p>– Elsbeth! Itt az óra, a melyben búcsut kell vennünk
egymástól.</p>
<p>Én azt gondoltam, hogy be van csípve.</p>
<p>– Csak nem vesztett ön el engemet talán a kártyán?</p>
<p>– Kegyedet nem; de a fejemet. Elvállaltam a debreczeni
küldetést. Nagy fába vágtam a fejszét; vagy hatot, vagy vakot! Ezer
forintot adtak a markomba, hogy a szökésem útját teljes sikerrel
készíthessem elő.</p>
<p>– S ön azt az este mind elkártyázta.</p>
<p>– Hát már ezt kegyed hogy találta ki?</p>
<p>– Studiumom van nekem ebben. Ismerem már ezeket a hippocratesi
ábrázatokat. Már most mit fog ön csinálni?</p>
<p>– Megmentem a becsületemet. Elmegyek az útra pénz nélkül.</p>
<p>– Hallja ön! Azt hiszem, hogy ön innen, ebből a bombázott várból
szivesen kimegy – hanem, hogy ide vissza is jöjjön, abban nincsen
hitem. Mást mondok én önnek. Adja ide nekem azt a hivatalos
értesítést, a mit el kell vinni, majd én eljuttatom azt a kormány
kezébe.</p>
<p>– Hogyan? kérdezé Rengetegi roppantul megörülve.</p>
<p>– Azt még önnek sem mondom meg. Én már régen főzöm ezt a tervet.
Önnek ebben csak passiv szerepet kell játszani. Ön elrejti magát
Izsa faluban, melyet az ellenség nem tart megszállva, mert a
vár-ütegek alatt fekszik; s ott meghuzza magát addig, a míg én
visszajövök a Debreczenből küldött válaszszal.</p>
<p>(Én most már bámulni kezdtem ezt a nőt.)</p>
<p>– És Rengetegi barátom elfogadta ezt az ajánlatot?</p>
<p>– De nagyon kapott rajta. Beszélt nekem lélekemelő példákat a
világtörténelemből, hős asszonyokról, a kik együtt harczoltak a
férjeikkel, Rozgonyi Cziczelléről. Felfogadta, hogy ha szerencsésen
bevégzem ezt a küldetést, azontúl «Zenobia királynénak» fog
nevezni. <span class="pagenum"><a name="Page_148" id=
"Page_148">-148-</a></span></p>
<p>– Még az nap este elkészültem a tervemmel. Rengeteginek a haját,
bajuszát, szakállát befestettem feketére, hogy olyan könnyen
felismerhető ne legyen.</p>
<p>(– Ez hát a kegyed ötlete volt?)</p>
<p>– Azután eldugtam őt egy hetényi parasztházban, azzal az
utasítással, hogy addig házi börtönt adjon magának, a míg én nem
kopogtatok az ajtaján. Akkor hozzáfogtam a saját alakom
átidomításához. Nekem egy czigánybanda primásának kellett lennem.
Hejh, akkor festette volna ön le az arczképemet! Akkor voltam ám
szép. Az arczom befestve dióhéj levével, olyan fekete lett, hogy
olvasva is elmehettem a czigányok között, a hajam annyira lenyírva,
hogy csak vállamig ért, az öltözetem uraságtól levetett ajándék
kabát, rám nem szabott gunya, soha ki nem mosott ing; a
legszurtosabb «malaczbanda» primásává lettem.</p>
<p>(Nem állhattam meg, hogy a kezét meg ne szorítsam. Milyen
áldozatokat tud hozni egy asszony – a hazáért – meg a
szeretőjeért!)</p>
<p>– Ez még mind tréfa! Akkor összeszedtem magamnak egy bandát. Ha
egyedül jár a czigány, elfogják, mint kémet; de ha quartettben jár,
akkor vígan mehet. Szereztem magam mellé egy bőgőst, egy
klarinétost, meg egy kontrázó hegedüst. Könnyü volt őket
rábeszélni, hogy otthagyják a bombázott várost, a hol az úri
emberek mind kiszorították őket a czigányviskóikból. A hús, kenyér
megdrágult s nem volt semmi kereset. Ki muzsikáltatott e szőrnyü
farsangon?</p>
<p>Én tehát negyedmagammal neki indultam annak a hosszú,
bizonytalan útnak gyalog. Szánkón csak akkor jár a czigány, ha
valami uraság viteti s olyan uraság nem volt a vidéken. Útközben,
ha találtunk egy csereklyével rakott szekeret, mely a nádasból
fütőszert szállított, arra felkérezkedtünk: de ott meg majd
elfagyott a lábunk. Megint csak leszálltunk.</p>
<p>A legelső faluban, Ó-Gyallán már ott találtuk az osztrák
<span class="pagenum"><a name="Page_149" id=
"Page_149">-149-</a></span> cernirozó sereg egy csapatját, a vasas
németeket. A czirkáló patrol bekisért bennünket a parancsoló
őrnagyhoz. Az kegyetlen uraság volt. Majd megevett, úgy ránk
förmedt, hogy mertünk kijönni a városból? Mi persze egy szót sem
értettünk németül; s mind a négyen, czigány szokás szerint,
egyszerre elkezdtünk szabadkozni, hogy nem lehet ott maradnunk a
városban, a honvédek minket állítanak ki a bombák elé s úgy
muzsikáltatnak velünk a sáncz tetején; minden ágyú mi felénk lő;
ezt a czigány ki nem állja! «Was sagen die Spiczbuben?» kérdezé az
auditorától az őrnagy. Az tudott magyarul s tolmácsolta neki. «Nix
da, gazemberek. Kémek vagytok! Meg kell őket vizitáltatni. Le kell
vetkőztetni.» Ugyancsak megszeppentem! Nem a velem hozott sürgöny
miatt. Az olyan helyen van, hogy rá nem találnak, de fölfedezik,
hogy nő vagyok s csak a képem meg a két kezem czigányfajta, a többi
európai. Akkor el vagyok veszve. Hirtelen odaszóltam a czigányoknak
valamit. Arra egyszerre mind előkaptuk hangszereinket s
rázendítettük con fuoco a Gott erhalte szép hymnusát. Erre a
hatalmas úrnak kiengedt a fagyos ábrázatja. «No jól van,
semmirekellők, minthogy tudjátok a tisztességet, hát nem veretek
rátok, de itt nem maradtok a faluban, hanem rögtön mentek odább.
Itt nem muzsikáltok senkinek. A ki tánczolni akar, csak nekem
szóljon, majd megtánczoltatom én! Ott a deres.» A klárinétos tréfás
ficzkó volt s azt nem birta eltitkolni: «Áldja meg a devla ezt a
nagy urat, de nagy bankóval fizet;» – «Was sagt der Kerl?» kérdezé
a major. – «Gott soll segnen den grossen Herrn, der zahlt mit
grossen Banknoten.» Erre még a nagy úr is elnevette magát. «Hanem
azért takarodjatok innen rögtön Érsekújvárig meg sem álltok, ott
aztán muzsikálhattok.» Mi kezét-lábát csókoltuk, hogy csak az
éjszakát engedje itt töltenünk, félig meg vagyunk fagyva, egy falat
sincs a gyomrunkban, egy hét óta «jeget eszünk, vizet iszunk». Nem
ismert irgalmat. Bekötteté a szemeinket, szánkóra rakatott s úgy
kisértetett ki a faluból lovas <span class="pagenum"><a name=
"Page_150" id="Page_150">-150-</a></span> őrjárattal. Hisz épen az
volt az én kivánságom, hogy minél hamarább keresztül juthassak az
ércz ővön, melylyel az ostromolt vár körül volt zárolva. Ha egyszer
kijutottunk a világba, ott azután nem kell félteni a czigányt, hogy
eltévedjen. Keresztül hegedüli az magát egész Európán, ha ráveti a
fejét. Így vegyegtünk végig a Duna mentén, egyik várostól a másikig
s keresztűl élveztük a vándor-czigányélet minden regényességét, a
mi télen különösen szapora szokott lenni.</p>
<p>(– De hát nem találkozott kegyed Görgey magyar táborával, hogy
annak az oltalma alatt utazhatott volna tovább? szóltam én
közbe).</p>
<p>– De nagyon is találkoztam. Hanem az volt utasításomba adva,
hogy a küldött sürgönyt egyedül a magyar kormány fejének adjam át,
másnak senkinek, még egy hadvezérnek se. Azt megtehettem volna,
hogy a magyar derék sereggel vonulok tovább, ott szivesen látták a
czigányzenészt. A jó kedvét a honvéd soha sem hagyta el, csakhogy
az a fősereg fölfelé vonult a görbe Tótországba s az én feladatom
az volt, hogy minél elébb Debreczenbe jussak. Nem volt ott más
választás, mint egyenesen keresztül csuszni az ellenséges
táborokon, a míg a Tisza partjáig eljutunk, ott azután megint
barátságos világ van.</p>
<p>(– Hová rejtette el kegyed a küldött sürgönyt?)</p>
<p>– Az a hegedümnek a fenekére volt belülről felragasztva. A
czigánynak a hegedüjét csak nem szedik széjjel, a mivel a
mindennapi kenyerét keresi. A mi pénzt az egyik városban kerestünk,
az elég volt arra, hogy szánkót fogadjunk, a mi elvigyen a másik
városig. Minden város szélén laknak czigányok, azoknál otthont
találtunk, azok nem kérdezték, honnan jövünk? Ha pedig valahol
vallatóra fogtak, hazudtunk mi akkorákat, hogy csak ember kellett
hozzá, a ki elhigyje. Ön emlékezni fog arra a rettenetes téli útra
a mult télen?</p>
<p>(– Nagyon emlékezem. Magam is ott jártam akkor feleségestől
együtt.) <span class="pagenum"><a name="Page_151" id=
"Page_151">-151-</a></span></p>
<p>– Milyen derék lett volna, ha véletlenül összetalálkozunk. Én
játszottam volna az önök ablaka alatt notturnot. Hahaha! A
legkeservesebb állapotom volt, a míg Kecskeméttől eljutottam a
Tiszáig. A városban feküdt Jellacsics, az egész táborával,
széltében elfoglalva az alföldi sikság városait, Nagy-Kőröst,
Szabadszállást. Itt kellett magunkat keresztül dolgoznunk. Részem
volt abban a nagy szerencsében, hogy játszhattam esténként ő
nagyméltósága, a vitéz banus előtt. Igen meg volt velem elégedve.
Kitünően tudtam a bandámmal együtt exequálni azt a szép indulót:
«Szláva, szláva, mu mu mu: Jelacsicsu nas omu!» a délczeg «kolo»
tánczhoz is tudtam nótát húzni s különösen kivívtam a megelégedését
a melodiateljes «Schneider Fáni» polkával. Mondhatom, hogy egészen
el voltam kényeztetve. Volt pénz, bor elég s ha nagy volt a
lelkesedés, daczára a fekete pofámnak s a belőlem kisugárzó
fokhagyma bűznek, a tiszt urak mind összecsókolgattak.</p>
<p>Erzsike nem mondhatta ki ezt a szót, hogy rögtön a két arczára
ne borítsa a tenyereit. Én aztán kimentettem:</p>
<p>(– Ezek a csókok nem számítanak, akkor ön férfi volt.)</p>
<p>– Hát itt egészen olyan dolgunk volt, a milyennek csak
képzelheti magában a czigány a paradicsomot, de az volt a nagy baj,
hogy nem tudtunk ebből a paradicsomból kiszabadulni. A lovagias bán
ránk parancsolt, hogy el ne próbáljunk szökni, mert akkor
haditörvényszék elé állít és főbe lövet. Éjszakára, mikor a
kötelességünket elvégeztük, bezártak bennünket egy kis mellékházba
s annak az ajtaja elé egy szerezsánt állítottak puskával.</p>
<p>Egy éjjel megszöktünk a kéményen, meg a szomszéd háztetőn
keresztül. Azaz, hogy csak mi hárman tudtunk kimenekülni; én meg a
klarinétos és a kontrás. A bőgő nem fért ki a kéménylyukon. S a
brugós czigány azt mondta, hogy inkább guzsnak hagyja magát
csavarni, mint hogy a szerszámát ott hagyja veszni. Őt hát ott
<span class="pagenum"><a name="Page_152" id=
"Page_152">-152-</a></span> hagytuk bajra. Bandára különben sem
volt már szükségem, a Tisza négy óra járásnyira volt már.</p>
<p>– A tisztektől hallottam, hogy a Tisza melletti füzes erdőben, a
Szikra csárda körül, magyar felkelő guerillák tanyáznak. Csak
egyszer azok közt lehessek!</p>
<p>Jó szerencsénk volt, hogy a horvát bán táborában nagyon laza
volt az előörsi szolgálat. A város végén volt egy földbevájt putri,
a minőben a földbérlők szoktak nyáron át lakni, az előörsre küldött
granicsárok mind benn ültek a putriban, a puskáik mind oda voltak
támogatva az ajtónak. Az egyik czigány azt mondta: «Lopjuk el a
puskáikat!» A másik azt mondta: «De az öregapám se furulyázott
puskával soha.» Én meg biztattam őket, hogy csak inaljunk odább.
Közel voltak a homokbuczkák. Egy sivatag, nagy szaggatott terület,
a hol egyik domb a másik után következik, némelyiket félig kivájta
a szél, a völgyeik gyéren benőve csenevész nyirfákkal. Kisérteties
vidék! A kopár homokoldal fehér, a rá hullott hó még fehérebb s
minden faderék fehér, a lecsüggő ágak zuzmarától aláhúzva.<a name=
"FNanchor_2" id="FNanchor_2"></a><a href="#Footnote_2" class=
"fnanchor">2)</a> Ezen homokbuczkák között bugdácsoltunk mi
alá-fel; letérve a rendes országútról, hogy ha üldözni találnak
bennünket, meglapulhassunk előlük. A síkon végig seprő szél rögtön
betakarta a lábaink nyomát hóval.</p>
<p>– Jaj csak farkasokra ne bukkanjunk! mondá fogvaczogva a
kontrás.</p>
<p>– Hogy járnának azok itt, mikor annyi katona van, biztatám én a
morét.</p>
<p>– De szeretnek azok a «lóger» körül járni: mert ott mindig van
«deg».</p>
<p>A hol a buczkák elvégződnek, kezdődik egy messzeterülő lapály, a
távolban valami romféle rémlett. Vékony köd <span class=
"pagenum"><a name="Page_153" id="Page_153">-153-</a></span> fedte
az egész tájat, melyben minden tárgy nagyobbnak látszott a
rendesnél; a tele hold sápadtan világított, széles nagy udvart
kerítve a ködös égen.</p>
<p>(Az a híres alpári sikság, magyarázám én Erzsikének, a hol az
ősmagyarok a honfoglalás döntő ütközetét vívták Zalán ellen; az a
rom pedig a szentlőrinczi pusztatemplom fala.)</p>
<p>– Hát rám nézve is emlékezetes ez a puszta. A mint nagy
igyekezve bandukoltunk előre, kurta köpönyegeinket a szél ellen
fordítva, egyszer csak azt mondja a legelsőnek lépdelő kontrás:</p>
<p>– Verje meg a devla azt a sok varjut! Mért nem alszik ez most
mind a kálvinista templom tetején?</p>
<p>Én azt kérdeztem tőle, hogy mért kellene a varjunak épen a
kálvinista templom tetején alunni?</p>
<p>– Hát a kálvinista varju a kálvinista templom tetején, a pápista
varju a pápista templom tetején, a hogy dukál.</p>
<p>Én nem értettem ezt a felekezeti külömböztetést a varjak között;
a czigány megmagyarázta:</p>
<p>– Hát az egyik varju hamuszinű, a másik fekete; az egyik nem
eszik hust, csak magot. Ez a pápista varju. A másik hússal él;
megeszi a földi férget, meg az elesett lovat: ez a kálvinista; mert
nem bőjtöl.</p>
<p>Aztán figyelmessé tett, hogy amott az előttünk levő nagy halom
fölött egy sereg varju hol felzúdul, nagy károgással a magasba, hol
megint leszáll ugyanarra a helyre, a melyről felrepült. Ott valami
«deg» lesz.</p>
<p>A mint a domb tetejére felértünk, nagy ijedelmünkre láttuk, hogy
a czigány balsejtelme helyes volt:</p>
<p>Alant az országút mellett, az árok parton hever valami nagy
fekete tömeg, egy elesett lónak a hullája. Annak a maradványai
fölött vitatkozott egy sereg holló és varju, öt ordas
farkassal.</p>
<p>Valami ötszáz lépésnyire lehettünk a rettenetes
fenevadaktól.</p>
<p>Azok is egyszerre megláttak bennünket s arra rögtön <span class=
"pagenum"><a name="Page_154" id="Page_154">-154-</a></span> ott
hagyták a hullát s csunya, éles hangu csahintásokkal ösztökélve
egymást, elkezdtek felénk száguldani.</p>
<p>– Jájh! végünk van! jajveszékelt a kontrás. Megesznek bennünket
a farkasok!</p>
<p>A klarinétost még ebben a halálveszedelemben sem hagyta el a
czigány-humor:</p>
<p>– No akkor ugyan furcsa formában érjük meg a feltámadást.</p>
<p>Én azt mondtam nekik, hogy ne jajgassanak, hanem siessünk egy
nagy fűzfára felkapaszkodni, oda nem jöhetnek utánunk a
toportyánok.</p>
<p>Az egy vén lebotolt fűzfa volt, a minek az ágát minden évben le
szokták vagdalni, úgy, hogy a koronája csak egy nagy buczkó,
körülnőve új hajtásokkal.</p>
<p>Engem, a ki fára mászni nem tanultam, előre feltoltak a
czigányok, ők aztán hirtelen utánam kapaszkodtak.</p>
<p>Mikor a fa tetejében voltunk, akkor vettük észre, hogy annak a
közepén egy nagy nyilás van, a fa belseje egész odvas, úgy, hogy
egy ember elfér benne.</p>
<p>– Teérted, primás, legnagyobb kár, te bujj le az oduba, mondá a
kontrás. Én megfogadtam a szót s a fa koronájának a nyilásán át
leereszkedtem a mély oduba. A hosszú gyapot nyakravalómat azonban
elébb hozzákötöttem egy ágcsaphoz, hogy annálfogva megint fel
tudjam húzni magamat; mert a fűzfa oduja egész a gyökeréig ért. Egy
régi, vastag ág helyén azonban az oldala is ki volt odvasodva a
fának úgy, hogy azon egy jó ökölnyi nyilás támadt, melyen
keresztül, mint egy padlás ablakból ki lehetett látni.</p>
<p>Az öt farkas nemsokára megérkezett.</p>
<p>Nem jöttek egészen közel; előbb kémszemlét tartottak. Ha egy-egy
közel sunnyogott, a klarinétos rá irányozta a fuvószerszámát, hogy
a farkas azt higyje, hogy az puska. Akkor a dúvad egyszerre háttal
fordult s elkezdte a két hátulsó lábával a havat sebesen előre
szórni. Azt mondják, így szokott tenni, mikor azt látja, hogy a
megtámadott <span class="pagenum"><a name="Page_155" id=
"Page_155">-155-</a></span> ember védelmezi magát; teleszórja a
szemét hóval. Mikor aztán kitanulták a farkasok, hogy nincs nálunk
lőfegyver, akkor elébb egy csunya nagyot vonítottak s azzal
megkezdték a fűzfa ellen az ostromot. Roppant szökéseket tettek a
magasba, hogy a fűzfa koronáját elérjék, de az mégis magas volt
nekik.</p>
<p>Ekkor a czigányoknak az jutott eszükbe, hogy ők gyakran
hallottak a farkasok zenekedvelő hajlamairól s elkezdtek nekik a
klarinéttal, meg a hegedűvel muzsikálni.</p>
<p>Az igaz, hogy a csunya férgek erre abbahagyták az ostromot,
körül ülték a fűzfát s a zeneszó mellé elkezdtek kardalban
vonítani, a hold felé emelgetett sunda pofákkal, azokkal a nagy
seprűforma, lompos farkaikkal csapkodva az oldalaikat.</p>
<p>Egy kis ideig még mulattatott is ez a jelenet.</p>
<p>Hanem egyszer csak eszembe ötlött a dupla veszedelem.</p>
<p>– Héj, czigányok! Ácsi! Ácsi! Hagyjátok abba! Az ördög van
veletek? A muzsikálással ránk hozzátok a szerezsanok pikétjét s
azok megnyúznak bennünket elevenen.</p>
<p>Erre aztán abbahagyták a muzsikálást.</p>
<p>Ez, úgy látszik, még nagyobb dühbe hozta a farkasokat.</p>
<p>Most már új stratagémához fogtak.</p>
<p>Kieszelték, hogy a fűzfa egy kissé félre van hajolva s akkor
aztán messziről neki iramodva, igyekeztek a csapinós oldalon a fára
felkapaszkodni. Ez a manöver sikerült volna is nekik. Ekkor láttam
csak, hogy minő erőteljes állat a farkas, mennyivel ügyesebb
mindenféle kutyánál. Futva, feljutott a fűzfa koronájáig, csakhogy
ott várta ám a bátor kontrás s úgy rugta orron a patkós
csizmasarokkal, hogy a támadó vad ordítva bukfenczezett vissza.</p>
<p>Ez valami tizszer, tizenkétszer ismétlődött így!</p>
<p>S az volt a nevezetes, hogy valahányszor egy támadó farkas a
czigány rugásától lekalimpált a földre, a többiek mind rárohantak s
megtépázták, mintha megbüntetnék azért, hogy kudarczot vallott.</p>
<p>Egyszer aztán abbahagyták s odaültek egy csoportba, <span class=
"pagenum"><a name="Page_156" id="Page_156">-156-</a></span> épen az
én ablakom elé. A nyelveik kilógtak a nyitott torkaikból; a kifujt
állati gőz párája felém szállt a hidegben. Tanakodni látszottak. A
legnagyobb közöttük lehetett a vezér. Ha egy fiatalabb
elvakkantotta magát, azt nyakon kapta: «te ne ugass!»</p>
<p>Végre, úgy látszott, hogy kifőzték a hadifortélyt. Egyszerre
fölkerekedtek valamennyien s elkezdtek tovább oldalogni, csak a
hátra forgatott fejeikkel sandítva a fűzfa felé.</p>
<p>Az én czigányaim azt hitték már, hogy megmenekültünk.</p>
<p>– Nem esztek czigánypecsenyét! kiabált rájuk csufolódva a
klarinétos, a biztosnak hitt erősségéből.</p>
<p>Ekkor egyszerre visszafordultak a farkasok s akár csak egy
lóverseny rohamának a végén, egyik a másikat fél farkasfejjel
előzte meg.</p>
<p>Az első felrohant a fára s a mint a kontrás azt fejbe rugta,
akkor a másik az elsőnek a hátán keresztül szökött fel s megkapta
az embernek a lábát.</p>
<p>Egy kétségbeesett ordítást hallottam:</p>
<p>– Ne hagyj, pajtás!</p>
<p>A félig alárántott embert a másik zenész ki akarta szabadítani a
fenevadak torkából s arra ő is elveszté az egyensúlyt s lezuhant a
másikkal együtt a fáról.</p>
<p>A mi ezután történt, azt hadd ne mondjam el! Elég volt azt
egyszer végig élni: a két szerencsétlen áldozatnak a halálküzdelmét
ez undok fenevadakkal. Úgy is annyiszor álmodom vele. Azt hiszem,
hogy ha a hét főbűnben leledzeném, azt is megbünhödtem volna ebben
a rettenetes órában. Az arczomat beledugtam az odvas fa pudváiba,
hogy ne lássak és ne halljak. Egy örökkévalóságnak tetsző időig
tartott a bestiális ordítozás, a mit az átkozott lakomán osztozó
farkasok ott a közelben elkövettek.</p>
<p>Én mozdulni sem mertem, hogy észre ne vegyék, hogy még én is ott
vagyok. Én Istenem! Milyen rettegéseket kellett kiállanom!
<span class="pagenum"><a name="Page_157" id=
"Page_157">-157-</a></span></p>
<p>Egyszer aztán megint elkezdett valami mormogás, szuszogás
támadni a közelemben. A vén ordas körüljárta az odvas fát,
szimatolva. Megérezte, hogy még abban is van egy martalék.</p>
<p>Elkezdte a fatövében felkaparni a földet. Bizonyosan lyukat
akart ásni a fa alá, a melyen keresztül hozzám férhessen. Jó
szerencsémre, az nem homokföld volt, hanem kemény tőzeges láp, jó
mélyen megfagyva. Ez nem sikerült neki.</p>
<p>Akkor észre vette azt az ökölnyi lyukat a fa oldalán. Onnan
valamikor egy nagy oldalágat fürészeltek le s annak a helyén a
fakéreg kirohadt. A farkas elkezdte ezt a nyilást tágítani, tépte
az agyarával, a forgács hasadozott, a körmeivel kaparta a pudvát.
Már annyira kitágította a faodut, hogy a fejét bedughatta rajta.
Láttam a zöld fényben égő szemeit; éreztem a bűzös lehelletét;
hallottam az agyarainak a csattogását. Ekkor a kétségbeesés
vakmerővé tett. Hirtelen kirántottam a csizmám szára mellé tett
görbe kést, a másik kezemmel megragadtam a farkasnak a fülét, egy
kanyarítással levágtam azt.</p>
<p>Erre az ordas bőszült ordítással rántotta vissza a fejét a
nyilásból, s mint a megvert kutya, kezdett el vonítani és
tovaszaladt. A többiek mind utána. Én a kezemben maradt vadász
tropheummal, a farkas füllel, odarogytam az odvas fa derekához, le
nem rogyhattam, mert az odu szük volt.</p>
<p>(Engemet majd a hideg lelt ki e rémjelenet elbeszélése alatt.
Erzsike maga is egészen kimerült bele.)</p>
<p>– Jaj! Egészen belefáradtam. Még most is reszketek, ha
visszagondolok rá. Életemben ön a második, a kinek ezt elbeszéltem.
De ön is olyan halavány lett egyszerre.</p>
<p>Gondolom, hogy nagyon elsápadhattam. Az villámlott át agyamon,
hogy hát most épen útban van a feleségem az emberlaktalan völgyön
keresztül s az erdészek azt jelenték, hogy itt farkasok járnak.
<span class="pagenum"><a name="Page_158" id=
"Page_158">-158-</a></span></p>
<p>Erzsike nagyot lélekzett, újra felemelte a lecsüggesztett fejét
s aztán folytatá a történetét:</p>
<p>– A farkasoktól hát megszabadultam. De nemsokára megtudám, hogy
ennek nem az a fölötti szégyen volt az oka, hogy én a vezérüket
megfosztám az egyik fülétől. Nem! A farkasok nem ilyen
szégyenlősek. A buczkák mögül egy lovas csapat közeledett. Hatan
lovon ültek, egy pedig szamáron.</p>
<p>Az egyik rémületet felváltotta a másik.</p>
<p>Az odu nyilásán keresztül felismertem a lovasok egyenruháit a
holdvilágnál. Jellachichhuszárok voltak. S hogy semmi kétségem ne
legyen, hogy mi járatban vannak, a mint közelebb értek, megláttam a
szamáron ülőnek az arczát. Az az én hátrahagyott brugósom volt.</p>
<p>Könnyű volt kitalálnom, hogy mi történt? Az ott maradt czigány,
hogy a saját bőrét megmentse, vagy talán a deresen, kivallotta,
hogy ez a banda Komáromból jött ki, s hogy ők egész Debreczenig
vannak általam felbérelve. Ebből aztán rájöhettek, hogy én csak
álczigány vagyok, a ki az ostromolt várból viszek sürgönyt a magyar
kormánynak.</p>
<p>A czigányt most azért hozta magával a lovascsapat, hogy a
nyomomra vezessen. Ha rám találnak, végem van.</p>
<p>A holdfénytől világított hómezőn jól ki lehetett venniök az
irtózatos dulakodás szinhelyét. A hosszú vérvonalak, a széttépett
öltönyök rongyai, egy csizmás láb a hóban. Hah! Ne lássam magam
előtt újra! Odarobogtak nagy sebesen.</p>
<p>A brugósnak le kellett szállni a szamárról.</p>
<p>Ordított, jajgatott a jámbor torka-szakadtából, czigány nyelven
siratva a társait s átkozva a toportyánférgeket.</p>
<p>Egy őrmester volt a czirkáló csapat vezetője. Az horvátul
kiabált a czigányra s a czigánynak az a virtusa, hogy a mi nyelvet
nem tud, még azon is megérti, hogy mit kérdeznek tőle. Ő felelt rá
magyarul:</p>
<p>«Oh, jaj, oh, jaj! Megették az átkozott farkasok a mi
<span class="pagenum"><a name="Page_159" id=
"Page_159">-159-</a></span> drága primásunkat! Itt van a csizmája!
Csak a csizmáját hagyták meg. Jól ismerem! A mult héten vette
Czegléden! Hat forintot adott érte. Ujdonatuj csizma! Ez az ő lábán
volt».</p>
<p>Világos volt, hogy a brugós esze ott jár, hogy én valahol el
vagyok bujva s a legnagyobb rémség közepett is van annyi czigányság
benne, hogy az üldözőimet bolonddá tegye. Az elején elárult, mert
muszáj volt, de a végén megszabadít, mert teheti. Ő tudta
legjobban, hogy az új csizmát én vettem a kontrásnak. Nekem
bagaria-csizmám volt.</p>
<p>«Nyebojsza!» – kiabált rá az őrmester s mutogatta neki az
ujjain: «Jeden, dwa!» (Ez csak kettő.) «Jak sza tri?» (Hol a
harmadik?)</p>
<p>A czigány váltig esküdött, hogy ez a «harmadik!»</p>
<p>«De hát hol az első?»</p>
<p>«Hát hisz ez az első».</p>
<p>Sehogy sem akart a fejébe menni az az algebrai igazság, hogy ha
kettőt a háromból kivesznek, marad még egy.</p>
<p>Az őrmester parancsot adott egy huszárnak, hogy szálljon le a
lóról s kardjával oda mutatott a fűzfára, a miből azt vettem ki,
hogy meg akarja vizsgáltatni a fát, nem odvas-e belől, nem
rejtőzik-e benne valaki?</p>
<p>Most azt hittem, hogy itt az ideje azt a görbe kést a saját
nyakam ellen fordítani.</p>
<p>Ekkor egyszerre puskaropogás támad a közel fűzesből s egy csapat
lovas guerilla vágtat elő nagy «rajta magyar!» kiáltozással. Erre a
Jellachich-huszárok sem vették tréfára a dolgot; hirtelen
visszafordították a lovaikat s elvágtattak a város irányában. A
brugós is felvetette magát a füles hátára s a két csapat közül
harmadik irányban, szépen elbaktatott. Nem kivánt résztvenni a
háboruban.</p>
<p>A guerillák, a kik nagyobb számmal voltak, még egynéhány lövést
utána küldtek az ellenségüknek, olyan távolból, hogy a golyó nem
érte a futókat s aztán beérték a győzedelmükkel.</p>
<p>Én ekkor hallva, hogy magyarul kiáltoznak, hirtelen <span class=
"pagenum"><a name="Page_160" id="Page_160">-160-</a></span>
felkapaszkodtam az oduból a fa tetejébe s elkezdtem, a hogy a
rekedt hangommal birtam, jelt adni az ottlétemről.</p>
<p>A vitéz hadfiak rögtön oda jöttek a fűzfához s lesegítettek
veszedelmes helyemből.</p>
<p>A vezetőjük egy gyönyörű daliás alak, igazi magyar arczu ifju,
mindjárt kérdőre fogott, hogy kerültem ide; mi járatban vagyok?</p>
<p>Én, látva, hogy magyar harczosok közé kerültem, őszintén
elmondtam, hogy Komáromból jövök, küldve vagyok Debreczenbe, a
magyar kormányhoz, sürgős izenettel.</p>
<p>A guerilla-hadnagy gyanakodó ember volt:</p>
<p>«Ohó, babám; azt könnyü mondani; de nehéz elhinni! Majd egy
czigányra bizzák az ilyen nagy dolgot!»</p>
<p>Mondtam neki, hogy nem vagyok én czigány, csak olyanná van
festve az arczom. Komáromban lakom, odavaló vagyok.</p>
<p>«No hát ha odavaló vagy, mondd el, hogy ismered-e ottan Jókai
Mórt – s mit tudsz felőle?»</p>
<p>Nekem igen kellemes volt erre megfelelnem:</p>
<p>– Igenis jól ismerem, azt is tudom felőle, hogy Kecskeméten járt
a főiskolába, ottan végezte a jogot – sőt ottan tanult egy festő jó
barátjától olajban festeni.</p>
<p>– Servus, pajtás! szólt erre a hadnagy, a tenyerembe csapva; az
a festő jó barátja éppen én vagyok.</p>
<p>– Lássa ön, még itt is ön segített rajtam.</p>
<p>(– Jancsinak hivják azt az én volt iskolatársamat? kérdezém
én.)</p>
<p>– Igen. Úgy hivják. Vele volt egy másik fiatal ember, valóságos
leányarcz, azt meg Józsinak szólították; az különösen nagyon
kérdezősködött ön felől. Mikor önök Kecskeméten műkedvelői
előadásokat tartottak, ő játszotta azokban a leány szerepeket.</p>
<p>(– Igen. Úgy van.)</p>
<p>– Lássa ön, ilyeneket nem tudhatnék, ha ott nem jártam volna.
Ezeket mind elbeszélték nekem a guerillák, a kik magukkal vittek;
az egyik rám adta a bundáját, a <span class="pagenum"><a name=
"Page_161" id="Page_161">-161-</a></span> másik felültetett a
lovára, úgy vittek a «Szikra» csárdáig, ott puncsot itattak velem,
gulyáshússal jól tartottak s aztán bundából ágyat csináltak a
számomra, hogy aludjam ki magamat. A Jellachich-huszároktól nincs
mit tartanom, azok reggel előtt vissza nem térnek, akkor aztán
jönnek regementestől a guerillákat elfogni; de mi akkor már túl
leszünk a Tiszán. A szánkók készen állnak befogva, az első
jeladásra vágtatunk vissza a jégen Czibakházára, ott van a
Damjanich előcsapatja.</p>
<p>De én még sokáig nem tudtam elaludni; folyvást ott kavargott a
szemem előtt az az irtóztató halálküzdelem a két szerencsétlen
ember és a fenevadak között, az az ordítás, az a jajgatás keresztül
hangzott a vidám guerillák danáján is: «Ég a gunyhó ropog a nád!
Szorítsd hozzád ezt a barnát!» Álmomban ez a nóta keveredett össze
a farkasordítással, majd a farkasok énekelték, hogy «Ég a gunyhó!»
majd meg a szerezsánok üvöltöttek az ágon ülő czigányokra. – Reggel
tájon két puskalövés ébresztett fel. – Örültem, hogy megmenekültem
a kisérteteimtől! – A guerilla hadnagy sürgetett, hogy gyorsan
üljek a szánkóra, Kecskemét felől lovas csapatok közelítenek.</p>
<p>Tíz percz alatt átvágtattunk a Tisza jegén. A tulsó parton már a
honvéd előőrsök tanyáztak. A guerillák dolga volt az ellenséget
fellármázni, a szénás szekereit elfogdosni s aztán hírt hozni a
csapatok mozdulatairól.</p>
<p>Engem egyenesen Damjanich elé vittek.</p>
<p>Én már akkor nem voltam kénytelen a magammal hozott sürgönyt
rejtekben tartani, szétbontottam a hegedümet, kivettem belőle a
leragasztott iratokat s azoknak a bemutatásával igazoltam
magamat.</p>
<p>A hatalmas, daliás alak biztatón mosolygó tekintetét soha sem
fogom elfelejteni. Majd elfelejtettem a láttára, hogy férfi vagyok,
kedvem lett volna előtte térdre esni és kezet csókolni. Úgy el
voltam fogódva, hogy nem tudtam előtte beszélni.</p>
<p>A tábornok egy pohárkába szilvoriumot töltött: <span class=
"pagenum"><a name="Page_162" id="Page_162">-162-</a></span></p>
<p>«Igyál, fiacskám, ettől majd kienged a torkod».</p>
<p>A torkom be volt rekedve, olyan mély hangom volt, mint egy
férfinak. Mondtam neki, hogy Komáromból jövök, Mészáros Lázárhoz
vagyok küldve.</p>
<p>«Dejsz, az öreg «kóficzot»<a name="FNanchor_3" id=
"FNanchor_3"></a><a href="#Footnote_3" class="fnanchor">3)</a>
hiába keresed Debreczenben, fiacskám, az ott már nem parancsol. Hát
ti, komáromiak, még azt sem tudjátok, hogy ki fiai vagytok? Most
más rendelkezik a háborus ügyekben. Majd én adok neked ajánló
levelet».</p>
<p>Aztán irt nekem egy pár sort egy tábornokhoz, kinek olyan német
neve van, a mi a magyarban annyit tenne, hogy «bácsi».</p>
<p>(Közbeszóltam: – Az a német nevü tábornok volt a lelke a mi
hadszervezésünknek.)</p>
<p>Akkor aztán kaptam a tábornok rendeletéből tisztességes
honvédtiszti egyenruhát; (az arczom barnaságát még egyelőre
megtartottam) s azon kivül nyilt parancsot, hogy engem
állomásról-állomásra, stafétai gyorsasággal szállítsanak
Debreczenig.</p>
<p>Másnap estére eljutottam Debreczenbe. A mint a szánkóból
leszálltam, egyenesen a tábornokhoz siettem.</p>
<p>Az egy szelid nyájas képü úr volt, rövidre nyirt bajuszszal,
szakállal. Még csak tábornoki egyenruhát sem viselt, senki sem
nézte volna ki belőle a rangját. Az ajánló-levelemet átolvasva, azt
kérdezte tőlem, élesen a szemem közé nézve:</p>
<p>– Ön Rengetegi Tihamér, százados?</p>
<p>Én, ha csak saját érdekemet kellett volna tekintenem, egész
őszintén megmondhattam volna, hogy sem azt a nevet, sem a katonai
egyenruhát nem illetékesen viselem, de nem volt szabad elárulnom a
hetényi viskóban kussadó hivemet: <span class="pagenum"><a name=
"Page_163" id="Page_163">-163-</a></span></p>
<p>– Én vagyok az, tábornok úr!</p>
<p>– Ki nevezte önt ki századossá?</p>
<p>– A hadügyminiszter.</p>
<p>– Vitéz tetteiért?</p>
<p>– Bécs ostroma alatt kétszer vittem sürgönyöket az ostromló
táboron keresztül a magyar kormánytól Bem tábornokhoz.</p>
<p>(– Az sem igaz – vetém én közbe – én tudom jól, hogy ki által
küldte azokat a magyar kormány.)</p>
<p>(– Nekem így dicsekedett vele el a barátom – mondá Erzsike és
aztán folytatá az elbeszélését.)</p>
<p>– Jól van. Mondá a tábornok. Adja ön által a sürgönyt.</p>
<p>A tudósítás titkos irással volt szerkesztve.</p>
<p>– Ezt nekem előbb majd dechiffrálnom kell. – Az éjjel honvédelmi
bizottsági ülést tartunk. Holnap korán reggel jelentkezzék ön
nálam. Most menjen a «Fehér lóba». Senkivel beszédbe ne elegyedjék.
Maradjon a szobájában.</p>
<p>Egy óra mulva azonban már utánam küldött és magához
hivatott.</p>
<p>Ezuttal bevitt a belső szobájába. Ő megengedte magának azt a
luxust, hogy kétszobás szállást tartson Debreczenben. Más két
miniszternek, Nyáry Pálnak és Patay Józsefnek csak kettőjüknek volt
együtt két szobájuk.</p>
<p>Most már nyájas volt hozzám a tábornok, leültetett az asztalához
és theát töltött. Szivarral is megkinált s én, bár nem kellett,
rágyujtottam. Csipte nagyon a nyelvemet; de mutatnom kellett, hogy
férfi vagyok.</p>
<p>Ekkor aztán elbeszéltette velem, hogyan jöttem ki a várból, hogy
hatoltam át az ellenséges táboron? Előadásom nagyon meghatotta.
Mikor elbocsátott, megszorította a kezemet s biztosított felőle,
hogy merészen keresztülvitt jó szolgálatom meg lesz jutalmazva.
Újból másnap reggelre parancsolt magához.</p>
<p>Én teljes parádéban jelentem meg a szállásán.</p>
<p>Præferentissime eléje bocsátottak. <span class=
"pagenum"><a name="Page_164" id="Page_164">-164-</a></span></p>
<p>Ismét leültetett a belső szobájában s a külsőnek az ajtaját
tolózárral bereteszelte.</p>
<p>Az asztalán volt kiterjesztve egy katonai térkép, mely
Felső-Magyarországot és Galicziát foglalta magabán.</p>
<p>– Ön igen nevezetes adatokat hozott magával Komáromból – kezdé
halk hangon. – A keletet nézve, meglepő gyorsasággal hatolt el
idáig. Most önnek a választ is vissza kell vinni, mely a
hadvezérség utasításait foglalja magában s egyuttal a ma éjjel
kinevezett új várparancsnok megbizatását. Vissza tud ön hatolni a
várba azzal a sürgönynyel?</p>
<p>– Megkisérlem.</p>
<p>– Okvetlen vissza kell önnek oda menni! Minő terve van
hozzá?</p>
<p>– Ugyanazon az úton, módon és abban az álmezben nem mehetek
vissza, a melyben kifelé jöttem. Két társamat széttépték a
farkasok, a harmadikat elfogták a szerezsánok, az mindent
kivallhatott, engem már ebben az alakban felismernek, ha újra
szemük elé kerülök. Aztán meg semmi elfogadható ok sincsen, a miért
czigányok a vidékről be kivánjanak menni egy bombázott városba. Ezt
a sürgönyt csak egy nő viheti be Komáromba, a ki valamely
kifogástalan ürügy alatt kénytelen oda bemenni, még pedig osztrák
kisérő menlevél mellett.</p>
<p>A tábornok csodálkozva csapta össze a kezeit.</p>
<p>– S van önnek ilyen asszonya, a ki erre vállalkozik?</p>
<p>– Biztos vagyok felőle.</p>
<p>– Hol van? Kinek hivják?</p>
<p>– Azt magamnak tartom, tábornok úr. A várba bejuthatás a nélkül
is meg van már nehezítve az által, hogy Guyon Richárd
várparancsnokká kineveztetése közzé lett téve.</p>
<p>A tábornok felugrott a székéről dühében.</p>
<p>– Hát ki tette közzé?</p>
<p>– Itt van a hivatalos lapban. – Mondám én, kihuzva a zsebemből a
«Közlöny» azon reggeli számát. <span class="pagenum"><a name=
"Page_165" id="Page_165">-165-</a></span></p>
<p>A tábornok a kurta bajuszát még kurtábbra rágta.</p>
<p>– No már azt látom, hogy a titoktartást nem mi magyarok találtuk
fel. Már most ezt az ellenség megtudja; de a komáromiak nem tudják
meg.</p>
<p>– Nekem igen jó tervem van, hogy a hadvezérség utasítását
kezükhöz juttassam.</p>
<p>– Postagalamb, vagy léghajó által?</p>
<p>– Tervemhez egy külföldi utlevélre van szükségem.</p>
<p>– Azt meg fogja ön kapni. Angol utlevelet, ellátva a követség
láttamozásával. Kinek a nevére?</p>
<p>– Az asszonyságéra.</p>
<p>– Akkor mégis meg kell mondani önnek, hogy kinek hivják az
asszonyságot.</p>
<p>Megmondtam neki az igazi nevemet: a Bagotay Mukiné törvényes
előnévvel.</p>
<p>– És ön? Hogy jut be a várba?</p>
<p>– Meglehet, mint annak a hölgynek a kocsisa. Meglehet, hogy
sehogy sem: csak a sürgöny bejusson.</p>
<p>– S hogy fogja önnek a hölgye ezt a sürgönyt elrejteni? Azt
előre is megmondhatom önnek, hogy ha az ön hölgye magának
Windischgrätz herczegnek a védlevelével fog is az ostromló seregen
keresztül a városba bejutni: az osztrákok ugyan igen udvariasan
fognak vele bánni, hanem azért azt fogják neki mondani, hogy most
kegyeskedjék nagysám besétálni ide a mellékszobába; ott talál egy
teljes kész női öltözéket, azt sziveskedjék felvenni, ha valamivel
bővebb a viseltnél, az nem baj. A magával hozott öltözet itt marad:
egész a czipőkig, és a harisnyákig, majd mikor vissza tetszik
jönni, megint átcserélheti. Mert azt már tudják, hogy chemiai
tintával az ingre is lehet irni s a reagenssel az irást
előtüntetni, aztán meg lehetnek a czipő saroknak titkos nyitjai, a
mikben egy szalmapapirra irott levélke elfér. Sőt még a feltüző
fésüjét is ott fogják tartani a hajából, mert arra is lehet
microscopicus betükkel valami izenet felirva. <span class=
"pagenum"><a name="Page_166" id="Page_166">-166-</a></span></p>
<p>– Ezt mind megtehetik. Azért az a hölgy még is be fogja vinni a
várba azt az izenetet.</p>
<p>– Ennek a titkát még is szeretném tudni.</p>
<p>– Igen egyszerű az. Az egész sürgönyt elejétől végig meg fogja
tanulni, könyv nélkül.</p>
<p>A tábornok elnevette magát.</p>
<p>– Ohohó! Kedves barátom! Ne gondolja ám azt, hogy mi itten egy
jól magyarul irott sürgönyt bízunk a futárunkra, hogy ha azt
útközben el találják fogni, az ellenfél az egész jövendő
haditervünket megtudja belőle. Sőt szándékosan árulóvá is lehet.
Olyan idők járnak, a mikor az emberek találnak mentséget az
átnyergelésre. Ez a sürgöny magával viszi mind azt a titkot, hogy
hol van az erőnk, hol van a gyöngeségünk; hol akarunk támadólag
föllépni, s hol nem vagyunk kellően megvédve. Egy ilyen sürgöny
elárulása megér az ellenségnek egy pár százezer forintot.</p>
<p>– Biztosítom a tábornokot, hogy sem én, sem az a hölgy nem
fogjuk elárulni.</p>
<p>– Azt nem is tehetik önök, mert az egész titkos irással van
szerkesztve. Tessék a kezébe venni. Ért belőle egy szót? – Hát meg
lehet ezt valakinek könyv nélkül tanulni?</p>
<p>A kezembe adott irásban összezagyvált betük voltak szavakká
csoportosítva; irásjegyek, a miknek foglalatját alig lehet
nyelveknek kimondani. Én azért mégis azt mondtam a tábornoknak,
hogy az a hölgy meg fogja azt könyv nélkül tanulni.</p>
<p>– Az lehetetlen.</p>
<p>– Semmi sem lehetetlen. Egyszer, mikor még szinészek
voltunk…</p>
<p>– Tehát önök szinészek voltak? – Az a hölgy is?</p>
<p>– Igen. Egész társaságunk átkelt Eszékre. S ott eljátszottunk
horvát nyelven egy egész szindarabot, a nélkül, hogy a tartalmából
egy szót is értettünk volna. Az ember olyan, mint a szajkó. Ha
százszor elolvas valamit, a fejében marad értelem nélkül is.
<span class="pagenum"><a name="Page_167" id=
"Page_167">-167-</a></span></p>
<p>– No hát hadd lássam, olvasson el ön csak két sort ebből a
sürgönyből százszor egymásután, félóra elég rá, a fejében
marad-e?</p>
<p>Vállalkoztam rá. Nem telt bele negyed óra, hogy azt mondtam,
készen vagyok. Visszaadtam a tábornoknak a sürgönyt, kértem papirt
és irónt. És aztán lassan, gondolkozva leirtam betüt betű után, a
mit az a két első sor tartalmazott.</p>
<p>– Önnek csoda feje van! mondá a tábornok elbámulva. – S annak a
hölgynek is ilyen képtelen nagy emlékező tehetsége van, mint
önnek?</p>
<p>– Épen ilyen.</p>
<p>– Akkor én lehetőnek tartom a fortélyát.</p>
<p>(Én nem állhattam meg, hogy félbe ne szakítsam: «és kegyed
csakugyan vállalkozott arra, hogy egy titkos jegyekből összerótt
egész sürgönyt betanuljon könyv nélkül?»)</p>
<p>Erzsike félig szánakozva, félig mosolyogva nézett a
szemembe.</p>
<p>– Nem, édes barátom! Önt nem akarom megcsalni, mint más embert.
Szemfényvesztés volt ez az egész. A várkormányzósághoz érkezett
cryptogrammokat Rengetegire szokták bizni, hogy hüvelyezze le a
titkos kulcs szerint. Ő közölte velem e kulcsot. Egy szót kell csak
tudni, melynek az egymás után következő betüi az alfabet jegyeit
más meg más sorban állítják elő. Egy kis számolásba kerül az egész;
de semmi fejtörés nem kell hozzá. Én előbb a titkos irást a kulcs
segélyével lehüvelyeztem, s aztán megint visszaadtam az
ákombákomot.</p>
<p>(– Tudja kegyed, hogy ha arra rájön a tábornok, hát akkor
kegyedet főbe löveti?)</p>
<p>– Sejtettem én azt. De nem gyanakodott. Igen jó ember volt. Azt
mondta, hogy ilyen módon tehát biztosan kézhez jut a sürgöny.</p>
<p>Akkor azután a hadi térképen kijelölte számomra az utat, a
melyen keresztül Galicziába kijuthatok, s a melyen <span class=
"pagenum"><a name="Page_168" id="Page_168">-168-</a></span>
valószinű, hogy ellenséges csapatokkal nem találkozom. Az útlevelet
Bagotay Jánosné számára sajátkezüleg töltötte ki. Az utitárs
személyleirását kértem, hogy hagyja kitöltetlen.</p>
<p>Mikor ezzel készen volt: átadott egy tárczát, osztrák
bankjegyekkel és legujabb Reichsschatzseinokkal; azonkivül száz
louisdort és egy csomó huszaspénzt.</p>
<p>Azzal megszorította a kezemet s azt mondá:</p>
<p>– Ennek a sürgönynek utolsó sora tartalmazza Rengetegi
századosnak őrnagygyá előléptetését.</p>
<p>(Mind a ketten egyszerre elnevettük magunkat! «Hát innen
kölcsönözték a pisztolyokat?» Mondja Hugli borbély, Szigligeti «Két
pisztoly»-ában. Akkoriban ez repülőmondat volt!)</p>
<p>Erzsike ezentul egész vigan folytatá.</p>
<p>– Visszafelé már egész úri módon folyt az utazásom. Mindenütt
váltott relais-vel. Két nap mulva Bécsben voltam. Még Komáromban
értesültem, hogy az anyám odamenekült s benső barátságot tart fenn
azzal a bizonyos főrangu tiszttel a császári hadseregben. Az meg
ott szolgált a hadügyminiszteriumnál. Könnyü volt rátalálnom. A
viszontlátás jelenetének leirását elengedem önnek. A mama szeret
komédiázni; de rossz szinésznő, nem tudta a szerepét. Szeretett
volna sirni is, meg elájulni, mikor berontottam hozzá, de nem vitte
tovább a fulladozásnál. Én annál jobban tudtam a magam szerepét.
Magam mentettem őt ki azért a qualificálhatlan magaviseleteért a
legutolsó találkozásunk alkalmával. Magam voltam a hibás. Eszemnek
kellett volna lenni, hogy a mama szekerébe ne kapaszkodjam, mikor
őt halálra keresi a felbőszült néptömeg. Aztán egyenesen áttértem
az idejövetelem indokára. A magyar kormánybiztos Komáromban kiadta
a rendeletet, hogy minden bárhol található osztrák bankjegyet a
piacz közepén el kell égetni. A mamának is van negyvenezer forintja
bankjegyekben, melyeket az árvapénztár az én hozományomból tartott
vissza. A pénz úgy gyült <span class="pagenum"><a name="Page_169"
id="Page_169">-169-</a></span> össze, hogy ki volt adva adósoknak
kamatra. Azok, a mint a kormánybiztos rendeletét megértették,
rögtön siettek a német bankóikat felvinni; de nem a várba, hanem a
városi pénztárba, hogy legalább a kötelezvényüket visszakapják. És
így a mi pénzünket fogják elégetni. Ezért szaladtam ide lóhalálába.
Ha a mama most nekem azonnal meghatalmazást ad, én azzal rögtön
visszatérek s miután nagy befolyásom van a várbeli parancsnokságra,
kieszközlöm, hogy a mi pénzünket ne égessék el, hanem szolgáltassák
ki nekem. Én aztán majd a mamával eligazítom a magunk dolgát. Neki
is voltak ott rekedt tőke pénzei. Azokat én mind kiveszem.</p>
<p>Ez az előterjesztés megtette a hatását. A pénzkérdés az
örökmozdony.</p>
<p>Én a mamának azt levélben is megírtam, a mikor még a közlekedés
könnyebb volt, (a Csallóköz felé sokáig nyitva volt az út) hanem a
mama, ideges emberek módjára, azt tette a levelemmel, hogy az
írásomat megismerve a czímen, fel sem bontotta azt; de elzárta a
chautouillejába. Azt gondolta, valami bünbánó esedezés van benne.
Most azután, hogy a levelemre figyelmeztettem, előkereste azt, s
majd elájult ijedtében, mikor a levelemet felbontotta, meglátta
abban az odamellékelt hivatalos hirdetményét a kormánybiztosnak, s
abból megtudta, hogy már csak három napi haladék van az osztrák
bankjegyek elégetésére kitüzött határidőből.</p>
<p>Nosza hirtelen futni a főtiszt jó baráthoz, onnan a mindenféle
katonai főparancsnokságokhoz, a számomra Geleitscheint
kieszközölni, azután törvényes meghatalmazást iratni, mely mellett
a pénzeket reclamálhatom, s akkor aztán: «egy perczig se késsél,
édes leányom!» fiakkerbe ülni és vágtatni Komárom felé.</p>
<p>A visszamenetelnél sokkal kevesebb akadályra találtam, mint a
kijövetelnél. Ugyanaz a vértes őrnagy, a ki mint czigányprimást,
majd megveretett, csupa udvariasság volt irántam. Ajánló leveleimet
elolvasva, a melyekben utazásom <span class="pagenum"><a name=
"Page_170" id="Page_170">-170-</a></span> czélja is meg volt
említve, semmi kétsége sem lehetett, hogy tisztán magánügyben
járok, a mely nagyon sürgetős. Még csak meg sem motoztatott. Esze
ágában sem volt, hogy öltönyeimet kicseréltesse velem. Akármit
bevihettem volna magammal a várba.</p>
<p>A mint az ostromzár-vonalon belül jutottam, letértem az
országútról Hetény felé, hogy az én szobafoglyomat
kiszabadítsam.</p>
<p>A viszontlátás első örömei után elbeszéltem neki azt az egész
történetet, a melyet most önnek előadtam. Annyit mondhatok, hogy
sokkal háladatosabb publicumom volt, mint ön. A sensatiós
jeleneteknél földhöz verte magát, mint «Hinkó, a hóhérlegény»
czímszerepében. S összekulcsolt kezekkel könyörgött a farkasoknak,
hogy ne egyenek meg. Esküdött, hogy hogy ha megkaphatja Jelacsics
bánt, halálra tánczoltaja, a mért velem kegyetlenül muzsikáltatott
magának. Mikor aztán a betanult sürgönyt a titkos irás kulcsa
szerint lediktáltam neki, a melynek a végsorai az ő őrnagyi
kineveztetését tartalmazták, a hála túlömlő kitörésével kiálta fel:
«Királyném! Zenobiám!» Én megtettem őtet őrnagynak, ő megtett engem
királynénak, nem lehetett egymásra panaszunk.</p>
<p>– Már most aztán siessünk a várba, mert én nekem is sietős ügyem
van ott, megmenteni a vagyonunkat. A házunk már elégett, ha még a
pénzünket is elégetik, koldussá leszünk. Ez őtet is sietteté.</p>
<p>– Csak még valamit ki kell gondolnom az expeditio
kiegészítéséhez, valami hőstetthez hasonlót.</p>
<p>Ki is gondolta odáig, a míg a várba bejutottunk.</p>
<p>A kiküldött futár visszaérkezése, a magyar főhadparancsnokságtól
meghozott sürgöny, általános sensatiót keltett a várban, s
elterjedt a városra is.</p>
<p>A várkormányzó azonnal közzé tette, hogy Rengetegi Tihamér
kapitány, a hadügyminiszterium által, rendkivüli szolgálataiért,
őrnagygyá lett kinevezve.</p>
<p>Következett a visszatért hős tiszteletére rendezett díszlakoma.
<span class="pagenum"><a name="Page_171" id=
"Page_171">-171-</a></span> Az egész tisztikar jelen volt, hölgyek
is részt vettek benne. Magam is ott voltam. Még ilyen remekül
játszani nem láttam Bálványossyt (pardon! Rengetegit) mint ezen az
estén. Ő volt a czigányprimás, a ki negyedmagával keresztül
muzsikálta magát valamennyi ellenséges táboron. De mennyi
mulatságos tréfa történt vele. Azt hiszem, az egész
adomagyüjteményt felhasználta, a mit a czigányokról írtak valaha.
Hát mikor arra a rémjelenetre került a sor, a farkasokkal. Az volt
a drasticus előadás. A valóság nem volt rettenetesebb, mint a hogy
ő előadta. Hajmeresztő részletezés, borzadalmas fantázia! Az
asszonyok ájuldoztak, a férfiak szörnyűködtek: csak én nekem volt
nevethetném. Mikor aztán megérkeztek a guerillák, hej de vitéz lett
egyszerre az én Rengetegim! Ő is lóra kapott s üldözőbe vette a
vasasokat. Neki vasasok voltak! Jellachich-huszárral derogált neki
verekedni. Dehogy engedte volna el magának azt az adomát a
karikásostoros guerilla, meg a vasas közötti párharczról: «Ich
parire rechts; er haut mich links!» Végkép dicsőséges volt azonban
a visszajövetelének a leirása a Mátyusföldi ostromzároló seregen
keresztül. Sötét éjben, hófuvatagos éjszakán, lóháton keresztül
vágtatva az osztrák előőrsök között: átugratva a sorompókat, a
sáncz-árkokat, a golyók fütyöltek a füle mellett jobbról-balról; a
lovát kilőtték alóla; de ő minden esélyre készen, hirtelen
felkötötte a korcsolyáit s villámsebesen átkorcsolyázott a Zsitván,
a Csilizen, meg még egy pár meg nem nevezett folyóvizen. Igy
érkezett vissza a várba. Mindenki el volt tőle ragadtatva. A
hölgyek összecsókolták s muskátli levelekből rögtönöztek
babérkoszorút a halántékára.</p>
<p>A látszat kedvéért én is csak odamentem hozzá, hogy
meggratuláljam ennyi kiállott szenvedésekért és hőstettekért. Hej
de akkor egyszerre milyen feszes lett az én barátom. Hidegen
meghajtotta magát előttem, lefelé vonva a szája szegleteit s
fölfelé a szemöldökeit.</p>
<p>– Madame! Önnel még majd egy kis eszmecserénk <span class=
"pagenum"><a name="Page_172" id="Page_172">-172-</a></span> lesz!
Hát ön hol járt azalatt, a míg én az életemet mindennap százszor
koczkára tettem a hazáért! Meg tudja ön mondani, hol töltötte a
napjait azalatt?</p>
<p>Én csak elámultam! A szó a torkomon akadt. A vér az arczomba
szökött. Éreztem, hogy most minden ember én reám néz. Azon idő
alatt természetesen, hogy nem látott senki Komáromban.</p>
<p>– Ha az kiderülne, a mit a világ suttog, hogy ön az alatt
Bécsben járt! De nem! Ezt nem hihetem el.</p>
<p>A nagylelküsége még jobban megalázott, mint a vádja.</p>
<p>Én félvállról feleltem neki.</p>
<p>– Mi köze önnek hozzá, hogy én hol járok-kelek? S azért is úgy
tettem, mint a ki nem szégyenli magát. Elkezdtem beszélgetni más
fiatal tisztekkel.</p>
<p>Aztán nemsokára elhagytam a lakomatermet.</p>
<p>A mint a vár-pavillon hosszú folyosóján végig haladtam,
Rengetegi utánam futott és utolért.</p>
<p>– Az ördögök vannak önnel? mondám én; hogy a társaság előtt
engem vádol és gyanusít; mintha áruló, vagy nem tudom még, mi
volnék.</p>
<p>– Csitt, Zenobiám, királyném. Értsük meg egymást. Nekem a
féltékenyt, a haragost kell játszanom, épen a kegyed érdekében.
Menjünk a szobánkba, ott majd mindent elmondok.</p>
<p>Mikor aztán magunkra maradtunk, bezárt ajtónál, akkor szépen
felvilágosított.</p>
<p>– Kegyednek a pénzéről van szó.</p>
<p>– Ahá!</p>
<p>– Nekem a sok magasztalás, elismerés, ovátió s más afféle
csemege között az igazi harapnivaló forgott az eszemben. Négyszem
között azt mondám a kormánybiztosnak, hogy ha már valami
megjutalmazásra gondolnak, hát tegyék meg a kedvemért, hogy annak a
hölgynek, a ki szívemhez oly közel áll, a városi pénztárban talált
vagyonát ne adják át a lángoknak; hanem engedjék neki magához
venni. A szigoru jellemü hazafi azonban kérlelhetetlen <span class=
"pagenum"><a name="Page_173" id="Page_173">-173-</a></span> volt,
mint egy Brutus: «Soha! A mit lefoglaltunk, azt elhamvasztjuk, ha a
saját apámnak a vagyona volna is. Kivételt senki kedvéért nem
tehetünk. Mit mondanak azok a szegény emberek, a kiknek a tiz-husz
forintocskáját autodafé lángjainak átadjuk, ha a gazdagok
negyven-ötvenezer forintját meg repülni hagynók. Égni fognak!» Ezt
haragos arczczal mondta. Azután csendesebb hangon hozzá tevé:
«Egyébiránt, az elégetés végrehajtásával önt bizom meg».</p>
<p>Kezdtem már érteni a dolgot.</p>
<p>– E szerint minekünk okvetlenül brouilliroznunk kell egymással.
Haragba kell jönnünk. Pár nap mulva megtörténik az autodafé. A
piacz közepén lesz a máglya. Én egyenkint hajigálom a bankjegy
csomagokat a pattogó hasábok közé. A legtestesebbnek a
fölemelésekor magasztos arczczal elkiáltom önnek a nevét. Ez is
vegyüljön a lángok közé. Kegyed legyen ott a kenyérsütőnék csarnoka
alatt, és átkozódjék. Tudja azt az átkozódási jelenetet Deborahból?
Az autodafé után egy élénk elválási scena. Egymásnak az emlékeit a
lábaihoz dobáljuk. Én önnek azt a himzett vánkost, melyet
névnapomra készített. Abban lesznek a kegyed és a mamája megmentett
pénzei. Aztán el innen gyorsan! Vissza Bécsbe.</p>
<p>– Hát a csomag, a mi el fog égni?</p>
<p>– Azt csak bizza rám. A Komáromi Ujság példányai épen olyan jó
tüzet adnak.</p>
<p>Minden az instructio szerint történt.</p>
<p>És megmentettem a vagyonunkat s ismerjük el, hogy ez okosság
volt mind tőlem, mind a barátomtól. Senkinek sem vétettünk vele.
Csak azt hoztam el, a mi az enyim.</p>
<p>Mi azután, formaszerint, mások hallatára, összepöröltünk.
Rengetegi barátom kitünően játszotta Othellót, én azonban nem
játszottam Desdemonát, hanem Gonerilt; a legbecsmérlőbb
kifejezésekkel illetve az eltaszított imádót. «Minek önnek egy
zászlóalj? Elég önnek egy «trupp» is». Erre halkan közbe is szólt:
«Hallja, most mindjárt <span class="pagenum"><a name="Page_174" id=
"Page_174">-174-</a></span> azt mondom, a mit a molnár mondott a
vargának, hogy: «Szálljak csak le a keresztről!» Miután az
ismerőseinknek nem sikerült bennünket kibékíteni, ünnepélytelenül
elváltunk s én visszamentem Bécsbe.</p>
<p>Utközben ismét betértem az osztrák őrnagyhoz. Megmutattam neki a
magammal hozott pénzt; természetesen nem kötve az orrára, hogy mi
módon jutottam hozzá. Olyan barátságos volt, hogy még levelet is
küldött általam, a bécsi jó ismerősünknek, a mama ezredesének.
Beszélgetés közben előhozta, hogy Komárom új várparancsnokot
kapott, Guyon Richárdot. Ő már értesítve volt erről. Én biztosítám
felőle, hogy a komáromiak még nem tudják. «No csak arra vagyok
kiváncsi, hogyan fog az új várparancsnok, a fejünkön keresztül, a
várba repülni? Ha erre jön, szívesen látom egy kis «úrvacsorájára».
Németül még szebben hangzik: «Das letzte Abendmahl».</p>
<p>(– Pedig azért Guyon még is keresztül törte magát a várig s az
úrvacsorája az őrnagynak maradt.)</p>
<p>– Képzelheti ön a kedves fogadtatást, melyben részesültem, midőn
a mamához újra visszakerülék Bécsbe, s a pénzét átadtam. Karjai
közé zárt, csókjaival elhalmozott, könnyeivel elárasztott, egyetlen
gyermekének nevezett. Én a saját apai örökségemül rám maradt
negyvenezer forintomat betettem a bécsi takarékpénztárba. A
hozományom többi része Bagotay Mukinál volt még: kivéve azt, a mit
együttlétünk alatt elköltöttünk. Ez is megkerült; de hogyan?</p>
<p>A mint tavaszszal a hadi koczka megfordult, Komárom föl lett
szabadítva az ostrom alól, én is siettem vissza otthonunkba. A
mamának azt mondtam, hogy sürgős feladatom újra fölépíttetni a
leégett házunkat, csak a tető égett le; a boltozatok megmaradtak. Ő
helyeselte elhatározásomat s büszke volt rá, hogy ilyen okos és
vállalkozó szellemü leánya van.</p>
<p>Én csakugyan hozzákezdtem a házunk újra felépítéséhez,
felhasználva a várfelszabadítás s a második ostromzárolás
<span class="pagenum"><a name="Page_175" id=
"Page_175">-175-</a></span> közötti boldog időt. Én bécsi
tartózkodásom alatt, folyvást a katonai körökkel érintkezve, már
láttam előre, a mi be fog következni. Minek tépjem fel ezt a sebet?
Minden illuzióm oda volt. Az én hősömet is megtanultam közelről
ismerni, mondhatom, a kuliszszák mögül. A «Világ ura» ott könyörög
a szabójának, hogy csak a jutalomjátékáig várjon a kontójával, s
akkor egyszerre fellép a diadalszekérre, melyet elfogott királyok
vonnak ki a szinpadra, s declamál a meghódított Konstantinápoly
népének! Hanem egy dologban teljes bámulatomat vívta ki Rengetegi
őrnagy: a strategiai tudományában.</p>
<p>(Áh!)</p>
<p>– Bizony «áh!» Én olvastam első Napoleon, olvastam XII. Károly
hadjáratairól; de annyi hadászati furfangot mind valamennyien nem
fejtettek ki, mint a mennyit kitalált az én hősöm azon feladatnak
sikeres keresztülvitelében, hogy az ember, mint főtiszt, szüntelen
részt vegyen a legválságosabb ütközetekben, a nélkül, hogy valaha a
saját személyét valami kilőtt golyónak az útjába engedné tévedni.
Mindig talált valami «kiküldetést»; a mivel elskizzirozhatta magát.
S ha én egyszer-egyszer szemére lobbantottam ez önszeretetét, azt
mondta: «Nekem kötelességem van a művészet iránt; ha féllábamat
ellövik: nem játszhatok többet». Hanem azért aztán, ha vége volt
egy ütközetnek, ki volt a nagyobb hős, mint ő? Mások csak aratták
az ellenséget, de ő csépelte! Valami rettenetes az, mikor egy nő
azt tapasztalja, hogy az eszményképe folyvást hazudik. Olyan forró,
lángoló meggyőződéssel hazudik, hogy nem mer benne senki
kételkedni. Vajjon az is mind ilyen «igaz»-e, a mire én előttem
esküdni szokott.</p>
<p>Én az alatt folytattam az építkezést, minden építőszer
méreg-drága volt; de pénz is volt sok. Hogy honnan támadt a sok
pénz? azt is elmondom. Az orosz seregek már benn voltak az
országban. A spekuláns fajta már vette észre, hogy a nemzet ügye
hanyatlóban van. <span class="pagenum"><a name="Page_176" id=
"Page_176">-176-</a></span> A magyar hadseregek mindenütt
visszavonultak. Ekkor Klapka egy diadalmas ütközetben felszabadítá
Komáromot az ostromló sereg alól, kicsi híja, hogy el nem fogta az
egészet. Erre az az egész vidék egyszerre feléledt, új győzelmek
sorát látta bekövetkezni. Most azután mindenünnen, az egész
országból tódult oda a megriadt vállalkozók, szállítók fajzata, a
kinek a táskája tömve volt magyar bankóval s vásárolt mindent, a mi
csak megvehető; olyan árakon, a minőt csak kértek az eladók. Hát az
én Bagotay Mukim is felhasználta ezt a szerencsés korszakot
financziáinak rendezésére. Eladta a gulyáit négyszeres árért. A
kapott árt, magyar bankóban aztán beküldé a Komárom városi letéti
pénztárba, mint az én visszafizetett hozományomat. A város is
igyekezett a kapott bankókat azon melegében az én kezembe juttatni;
de még magam is siettem azokat az építő mesterekre rásózni, s
valószinű, hogy azoknak sem ragadt a pénz a tenyerükhöz. Nem jut
önnek eszébe a társasjáték, a mivel gyermekkorunkban mulattuk
magunkat, hogy egy szalmaszálat meggyujtottunk s aztán körben ülve
kézről-kézre adtuk; a kinek utoljára úgy a körmére égett a szalma,
hogy el kellett dobnia, az volt a vesztes. Ilyen szalmaszál volt az
én hozományom, a mit a férjem visszaadott. Az anyai ház teteje a
szalmacsutak, a mi megmaradt belőle. Csak az az összeg, a mit a
bécsi takarékpénztárnál letettem, van még a világon. Aztán meg a
Rengetegi Tihamér. De az sem maradt meg, mert visszaváltozott
Bálványosivá. Most itt vagyunk, összeköt bennünket egy közös
komédiajátszás. Reggeltől estig minden szó hazugság, a mit másoknak
mondunk, meg a mit egymásnak mondunk. Még az sem igaz, hogy
Rengetegit valami üldözés fenyegetné, mert a komáromi
capitulatiónál ő is megkapta a menlevelet, mely életét és
szabadságát biztosítja. Nem az az ő baja. De el akarja tagadni az
egész vendégszereplését a forradalom alatt, hogy mint Bálványosi
szinházdirektor megnyerhesse a szükséges concessiót. Engem folyvást
arra <span class="pagenum"><a name="Page_177" id=
"Page_177">-177-</a></span> ösztönöz, hogy menjek fel Miskolczra a
kormánybiztoshoz s tegyek lépéseket az ügyében.</p>
<p>(– Értem.)</p>
<p>– Dehogy érti ön. Ez nem az a chablonszerű közbenjárás, a minőt
románokban és drámákban látunk, hogy egy szép asszony elmegy
könyörögni a hatalmas zsarnokhoz s bájainak az árán vásárolja meg
az üldözött férj, szerető, hős életét és szabadságát. Oh nem! Az én
hősöm nem plagiátor. Neki eredeti eszméi vannak. Ő azt kivánná
tőlem, hogy menjek oda a hatalmas úrhoz és mondjam el neki, hogy az
egész debreczeni expeditió, melyből már egész hősköltemény támadt,
nem az ő «bűne», hanem az enyém. Én voltam az a czigányprimás, a ki
Jellachich bán előtt muzsikált s rajta keresztül megszökött; én
vittem el a sürgönyt a magyar kormánynak. Egyszóval: áldozzam fel
magamat érte.</p>
<p>(– Pfuj! Pfuj! És ön mégis szereti ezt az embert!)</p>
<p>– Hát mit csináljak? Senkim sincs, rajta kivül a világon. Aztán
külömben olyan mulatságos, bohó fiu. Egész nap hol veszekedünk
egymással, hol vigadunk s ez a változatosság teszi kellemetessé az
életet.</p>
<p>Hanem azért mégis leborult a földre és arczát a zöld mohába
dugta el. Olyan jó kedve volt!</p>
<p>– Ne adjak jelt a barátomnak, hogy kijöhet már az odujából?</p>
<p>– Jó helyen van: ne háborgassuk.</p>
<p>– Azt csodálom, hogy kegyed még rá nem jött arra az igen közel
álló gondolatra, hogy ennek az egész bujkálási színjátéknak
egyszerre véget vessen. Kegyednek van külföldi útlevele. Abba
beírhatná a jó barátját az utitárs rovat alatt, mint komornyikját,
vagy mondjuk «major domus»-t; szépen kivihetné magával Nápolyba,
vagy Párisba. A bécsi takarékpénztárba letett tőkepénzének a
kamataiból ott gond nélkül megélhetnének.</p>
<p>– Tudom.</p>
<p>– Hát miért nem teszi meg? <span class="pagenum"><a name=
"Page_178" id="Page_178">-178-</a></span></p>
<p>– Mert nem akarom.</p>
<p>S e szónál olyan csodálatosan tekinte rám azokkal a
kimagyarázhatatlan titkú szemeivel, a mikben össze van keverve ég a
pokollal. Csillagfény a mélységben.</p>
<h2>XIV. FEJEZET.</h2>
<p class="center">A DAEMON-CSÁB.</p>
<p>Ott hagytam el, hogy a hölgy valami bűbájos tekintettel nézett a
szemembe.</p>
<p>Aztán egyet vont a vállán, leheveredett a tüzrakás mellé s
elkezdve a hamut szétfujni, megpróbálta lángra kelteni az alvó
parazsat.</p>
<p>– Nekem nem jó tanácsot adni; mert én annak mindig az
ellenkezőjét teszem meg. Beszéljünk inkább önről. Hát önnek mi a
sorsa most?</p>
<p>– A mi a féregé, mikor báb alakban van.</p>
<p>– Ugy-e, hogy nem ok nélkül mentem el önhöz azon az estén, a
mikor majd kivert a szobájából: pedig én csak azért mondtam azt,
mert meg voltam rémülve, hogy önre mi vár ezen az uton, vagy a
bitófa, vagy az öngyilkosság.</p>
<p>Itt elfulladt a szava, az álla, ajka görcsösen rángatózott, a
szemei megteltek könynyel.</p>
<p>A könnyező hölgy veszedelmes!</p>
<p>Én nem siettem letörülni a könyeit.</p>
<p>Hideg cynismussal feleltem rá.</p>
<p>– Hát, édes barátném, minden pályának megvan a maga maleficiuma:
a tengerészre a vizbefulladás, a katonára a meglövetés vár, az
orvos ragálynak eshetik áldozatul; a tükörcsináló csontszuban
szenved; a bányászt megöli a bányalég; a ki politikában dolgozik,
azon megesik, hogy felakasztják, leguillotinozzák.</p>
<p>– Nem! Nem! Ezt nem fogják tenni! – kiáltá hevesen, megragadva a
kezemet mind a két kezével. <span class="pagenum"><a name=
"Page_179" id="Page_179">-179-</a></span></p>
<p>– Hiszen magam is azon vagyok, hogy ne tegyék. Azért rejtem el
magamat ide, a világ háta mögé.</p>
<p>– De meddig tarthat ez így? Mi jövendőt lát ön maga előtt?</p>
<p>– Egyelőre úgy vagyok, mint a lábbadozó beteg, a ki eleinte nem
mer nagyobb sétát tenni, mint a ház kapujáig. Arra gondolok, hogy
talán itt, ebben a völgyben kezdhetek egy kis gazdaságot s
elfelejtem a dicsőségről való álmaimat. Szántok, vetek.</p>
<p>– Szép! És a neje?</p>
<p>– Ő is ide fog jönni hozzám.</p>
<p>– S azt kegyed komolyan hiszi? Hogy a neje ide fog költözni
önhöz, egy olyan agyaggal padlózott, nádfedelü házba, a milyenben
mostan lakik?</p>
<p>– Palota ez, ahhoz képest, a minőben a debreczeni korszak alatt
laktunk. A mikor a feleségem maga főzött, mert cselédünk sem volt:
annál jobban szerettük egymást. A kis házban közelebb vannak a
szivek egymáshoz, mint a nagy palotában.</p>
<p>– Ez lehetett akkor. Én is próbáltam hasonlót. De az egészen
más. Mikor az embernek olyan fényes reményei vannak, akkor nem fáj
a nélkülözés; azt hiszszük, majd vége lesz. De megkezdeni a
nyomort, azzal a tudattal, hogy ez így tart majd holtig – ilyen
lemondás nincs. Kivált asszonynál! Higyje el nekem. Én ismerem a
magam nemét. Az ön asszonya, a ki a müvészi dicsőség tetőpontján
áll most, nem hagyhatja el azt a fényes életpályát. Nem! Még ha
angyal volna ön, akkor sem.</p>
<p>Nem tudtam az álláspontomat védelmezni ellene. A rideg való az ő
részén volt, az enyimen csak a hit, a képzelet.</p>
<p>– Én bizom a nőm igéretében, hogy engem e sulyos helyzetemből
meg fog szabadítani.</p>
<p>– Nem tudom elképzelni, hogyan? Azt nem teheti, a mit én
tehetnék Bálványossiért, hogy előálljon, önmagát bevádolni: «Nem
«ő» volt az, a ki márczius 15-én a szabadságot proclamálta! Nem ő
irta azokat a lélekfelköltő <span class="pagenum"><a name=
"Page_180" id="Page_180">-180-</a></span> czikkeket a nemzethez;
nem ő szerkesztette azokat a hirlapokat; nem ő járt a hadsereggel a
csatákban; nem ő buzdította a honvédeket Buda ostrománál, hanem
én». Az ön bünét nem veheti magára az asszony.</p>
<p>Nevetnem kellett rajta.</p>
<p>– Azt nem is adnám oda!</p>
<p>– No de hát, tegyük fel, hogy valami utonmódon sikerülne egy
nagy müvésznőnek, egy hires szépségnek kieszközölni a bujdokló
férje számára az amnestiát: (e közben a szemei szögletéből gyilkoló
méregnyilakat lövöldözött felém) hát aztán mi lesz önből akkor, ha
a felesége közbenjártára, mint megkegyelmezett rebellis Pestre
visszakerülhet? Az az ég, az a föld, a mit imádott, elveszett.
Nincs többé költészet. Nincs se hirlap, se kiadó, se közönség. Mit
fog ön kezdeni? Beáll ujból egy prókátor műhelyébe napszámos
akta-másolónak, idézőlevelek kihordójának, itéletek expediálójának?
vagy fordít vigjátékokat (protectio utján) ötven forintért a
nemzeti színháznak; vagy fest arczképeket jó módú hentesnékről öt
forint honoráriumért? vagy éppen nem tesz semmit, hanem él a
felesége mellett, mint a «müvésznő férje» s elnézi, hogy vesződik
egy asszony az egész háztartás terhével; végzi a legfárasztóbb
munkát; játék után agyonkínozva, felizgatva, fájó idegekkel
hazajön; félbetegen is siet a színpadra, hogy a játékdiját el ne
veszítse, s a mikor egy kis pihenő ideje volna, akkor szalad
vendégszerepelni egyik kis városból a másikba, hogy egy kis pénzt
szerezhessen össze, a mivel a zsidónéit kielégíti, akiktől a
jelmezeihez a kelmét vásárolta; s mind ezt a férj elnézi tétlenül,
legfeljebb annyit segíthet, hogy a felesége jelmezeire felrajzolja
a virágokat, a miket az maga kivarr.</p>
<p>– Nem fog örökké így tartani, majd jönnek más idők.</p>
<p>– Más idők? azokra gondol ön? Ez az, a mitől én legjobban
rettegek. Én önt jól ismerem. Ön nem az az ember, a ki megtud
nyugodni abban, hogy a mi elmult, az nincs többé; ön nem fogja soha
elfelejteni azt, hogy mi <span class="pagenum"><a name="Page_181"
id="Page_181">-181-</a></span> volt valaha, még kevésbbé azt, hogy
mi akart lenni egykor. A «dicsőség gloriája!» Az nem olyan könnyen
elfelejthető, mint egy elkobzott gyémánt ékszer. Ön ismét bele fog
menni abba a balvégzetbe, a miből egyszer kiszabadult.</p>
<p>Ez az asszony keresztül lát a lelkemen; olyan ügyetlen arczom
van, mely soha sem tudott titkot tartani: olvasni hagy a
vonásaimban, mint a nyitott könyvben. Ha megijedek, hiába mondom,
hogy bátor vagyok; ha haragba jövök, hasztalan tettetek nyugalmat;
nem hiszik el. Még alkudni sem tudok; kiszámítják az arczomból,
hogy mit adok, mit veszek? Ez a nő meglátja még azt is, hogy hol
bolyong titokban az én lelkem, messze a távolban; egy dicsőségesen
feltámadt magyar hazában. S az a szántóvető életről való beszéd
csak olyan, mint egy hagymázbeteg viziójának összefüggéstelen
motyogása.</p>
<p>– Hát legyen úgy, a hogy kegyed mondja. Ugy van. Olyan erős a
hitem, mint Péteré, ki a tengerre mert lépni, hogy mesteréhez
eljusson. Ha megcsal is a hitem és elmerülök. Morzsákra törhette a
sors, a miről álmodtam: ébren hozzáfogok a morzsákat összerakni. A
mit Isten a lelkemnek adott – jó kedvében, vagy rossz kedvében –
azért vagy élek, vagy meghalok! Ha élek, tornyot építek hazám
dicsőségéből, ha elbukom, a sirom oltárrá lesz. Hiába reszket ez a
gyáva hustömeg minden izében. Nem vagyok se hős, se óriás;
megijeszt a lövés hangja, elsápadok a halál előtt, könyre fakaszt a
fájdalom, – de az utamról le nem lépek. Ha a nevem alatt nem
írhatok, írok a gazdám kutyájának a neve alatt: leszek
«Sajó»:<a name="FNanchor_4" id="FNanchor_4"></a><a href=
"#Footnote_4" class="fnanchor">4)</a> ugatni fogunk, ha nem
beszélhetünk, de el nem hallgatunk.</p>
<p>A hölgy ijedten kapta meg mind a két karomat.</p>
<p>– Az Istenért, vigyázzon. Ha hátralép, lebukik a szikláról.
<span class="pagenum"><a name="Page_182" id=
"Page_182">-182-</a></span></p>
<p>– De nem lépek hátra!</p>
<p>– Hallgasson rám csendesen. Ne jőjjön indulatba. Üljön le ide
mellém. Ne féljen tőlem olyan nagyon. Nem vagyok én csábitó dæmon.
Semmi szavam nincs az ön szavai ellen. Tegye azt, a mit a lelke
parancsol. Hisz én sem akarok egyebet. Hiszi-e ön, hogy nekem jó
szivem van?</p>
<p>– Azt hiszem, hogy nagyon is jó.</p>
<p>– Lehet, hogy mindaz vétek volt, a mire szívem rávitt; őrült
voltam, vak voltam, szenvedély vitt rá; de a mit ön felől éreztem,
azzal a mennyországba is elmehetnék. Mikor egyedül vagyok, mindig
önnel vagyok s ha gondolkozom, önről gondolkozom. Én is azt
kivánom, hogy ön fusson tovább, fölfelé, azon a meredeken, a melyen
megindult; de hát lehet-e az itt? ólomsulylyal a lábán, lakattal a
száján, kényszerzubbonynyal a testén?</p>
<p>– Azért viselem, mert nehéz.</p>
<p>– De mennyivel fényesebb volna e küzdelem sikere, ha azt ön a
külföldön folytatná. A szabad Francziaországban. Gondoljon rá, hogy
ha ön most Párisban megjelenne, a franczia irodalom koriphæusai
tárt karokkal fogadnák. Ön jól tud francziául; stylusa, irásmodora,
költészete szakasztott mása a franczia költőkének: önt a franczia
közönség a saját költői sorába emelné s ott azután írhatna
Magyarország dicsőségéről, szenvedéseiről, hősi küzdelmeiről, népe
rokonszenves tulajdonairól szabadon, egész szíve szerint s azt
olvasnák milliók és milliók: a kerek világ, nem egy maroknyi
közönség, mint idehaza. Ott gazdag úr lenne, itt pedig napszámos.
Énekelhet ön idehaza, akár egy Tyrtæus: a külföld nem hallja meg,
de ha odakinn, egy nagy nemzet, egy világváros közepett emeli föl a
szavát, az olyan lehet, mint Józsue kürthangja Jericho előtt.</p>
<p>Ah, milyen csábító volt ez a panoráma: a dæmon elragadóbb képet
nem tárhatott a megkisértett Jézus elé, mint ez a nő én elém.
Franczia íróvá lenni! A nemzetek legdicsőbbikének <span class=
"pagenum"><a name="Page_183" id="Page_183">-183-</a></span> a
vállára emelkedhetni! A mi itthon csak ostorpattogás a kezemből, az
ott villámdörgés volna!</p>
<p>– De hát az lehetetlen. Hogy gondolhatnék én arra, hogy innen
Tardonáról átvergődjem Francziaország határáig? Keresztül a saját
hazámon, Ausztrián, Németországon, útlevél nélkül, pénz nélkül,
félázsiai öltözetben? Ez annyi volna, mint egyenesen levetni
magamat a hegytetőről, abban a hitben, hogy repülni tudok.</p>
<p>– Hát én erre igen jó tervet tudok önnek mondani. Nekem van
angol útlevelem. Elmondtam önnek, hogyan jutottam hozzá? Önön kivül
nem is tud róla senki, hogy ez útlevél nálam van; csak a hivatalos
közegek, a kik útközben láttamozták. Ebben az útlevélben az útitárs
rovata kitöltetlen. Ön az elébb azt mondá, miért nem irom belé
Bálványossy nevét és személyleírását? Hát most felelek rá. Őt senki
sem üldözi; most jó helyen van, majd ha elfogy az élelmiszere,
előjön és szépen megél. – Én mindig arra gondoltam, hogy ezt a
rovatot az ön nevével töltöm ki. Nem kell egyebet feláldoznia, csak
ezt a kis bajuszát és szakállát, s aztán nem beszélni útközben más
nyelven, mint francziául és németül. – Titkáromnak nevezném. Én
magam angol lady vagyok. Nem kellene Bécs felé menni. Boroszló felé
nyitva az út. Pénzem van, mindkettőnk számára elég. Azt a száz
aranyat, melyet Debreczenben kaptam, még most is tartogatom. Ez
Párisig uri módon elég. A bécsi takarékpénztárban letett
tőkepénzemet ott is hagyhatom, utánam is küldethetem s annak a
jövedelme, szerény igények mellett, elég arra, hogy kezdetben ön
megélhessen Párisban, a nélkül, hogy az emigratió-cassához
folyamodnék. Ha egyszer aztán elfoglalja ön a helyét a
kül-irodalomban, akkor nincs szüksége önnek senki támogatására
többé. Ön vissza fogja nekem téríteni, a mit tőlem kölcsön kapott.
Csak kölcsön, semmit ajándékban. Még kevésbbé cserében. Még csak
egy meleg kézszorítást sem. Én önre nézve nem vagyok egyéb, mint
egy proselyta, a ki a prófétájának az útját egyengeti. <span class=
"pagenum"><a name="Page_184" id="Page_184">-184-</a></span></p>
<p>Csábító volt maga a kép is, még inkább, aki azt elém
tüntette.</p>
<p>Szabadnak lenni! Megmondhatni a nevemet büszkén, mindenkinek,
aki szemben jön rám! Nem rettegni idegenek lábának dobogását az
ajtóm előtt! Nemes, nagy szellemek társaságában küzdhetni a soha le
nem győzhető eszmékért!</p>
<p>Hogy világítottak előttem a szemei, mikor ezeket elmondta! Mint
álnapok a «halo» fényívében! S az arcza olyan őszinte volt, mint
egy gyermeké. Esküdni lehetett volna rá, hogy ez egy ártatlan szűz,
a kinek először nyilik meg a szíve igaz érzelmek előtt. A kezei
össze voltak kulcsolva, mintha könyörögne.</p>
<p>Ha csak egy hajszálnyit megingok, le kell szédülnöm ebbe az
örvénybe.</p>
<p>Ah! Mennyire más ember lett volna belőlem! Ha én akkor ő vele
elfutok, most én volnék a realista irók czéhmestere: mert eroticus
láng, satyr véna és luxuriosus<a name="FNanchor_5" id=
"FNanchor_5"></a><a href="#Footnote_5" class="fnanchor">5)</a>
fantazia bennem is volt annyi, mint azokban; de nem használtam –
azért, mert magyar közönségnek irtam. Ma milliók olvasnák a
munkáimat s átkoznának az apák és anyák, a kiknek a gyermekeit
megrontám lészen. Én meg nevetnék rajtuk, a potrohomat ütve, a mit,
mint idealista író nem birtam megszerezni.</p>
<p>S hová csapongott volna még velem ez a gyeplőt vesztett
szenvedély egy ilyen csábító calypsoi alakkal összeforrva, a kinek
minden mozdulata gyönyör, minden szava csáb, a ki maga a
megtestesült paradicsomi kéj! És én huszonnégy esztendős voltam
akkor!</p>
<p>Egy józan gondolat maradt a fejemben.</p>
<p>– Én itt maradok a hazámban, mondám röviden.</p>
<p>– Mi oka van rá?</p>
<p>– Nem hagyom el azokat, a kik az én szavamra keltek <span class=
"pagenum"><a name="Page_185" id="Page_185">-185-</a></span> fel, –
ha a földön fekszenek, fekszem közöttük én is. Kiveszem a részemet
a szenvedésből, a mit magam idéztem fel.</p>
<p>– Hisz nem kell önnek örökre künn maradni. Hát nem élteti önt a
remény, hogy egyszer diadallal fognak visszatérni azok, a kik
kimenekültek. Akkor ön is a megszabadítók élén fog visszatérni.</p>
<p>Még ezt a fegyvert is ellenem fordítá!</p>
<p>Oh, be gyönge pánczél volt, a mi védett. Csupán egy szó.</p>
<p>– Szavamat adtam, hogy nem megyek el innen, mondám
csendesen.</p>
<p>– Kinek?</p>
<p>– Annak, a ki szavát adta nekem, hogy fel fog itt keresni.</p>
<p>– A nejének?</p>
<p>– Igen!</p>
<p>– S hát aztán, ha fölkeresi?</p>
<p>– Akkor szabadulást fog a számomra hozni.</p>
<p>– Hogyan? Mi módon?</p>
<p>– Azt nem tudom.</p>
<p>– Nem tudja, és mégis hiszi?</p>
<p>– Egész szívemből hiszem.</p>
<p>– És arra nem gondol ön, hogy ennek a megszabadulásnak ára is
lehet?</p>
<p>– Ezt a gondolatot leseprem magamról, a hányszor feltámad.</p>
<p>– Ön hisz asszonyi hűségben, asszonyi erényben?</p>
<p>– Hiszek!</p>
<p>– Akkor ön nagyon boldog ember.</p>
<p>Én e beszéd alatt folytattam a rajzolásomat, ő figyelmeztetett
egyes tárgyakra, a miket itt-ott kifeledtem.</p>
<p>Majd egészen közönyös beszédet kezdett az időjárásról.</p>
<p>– Nézze csak! A vén erdésznek aligha be nem teljesül a jóslata.
Az ég egészen beborul. Még itt lep bennünket a havazás.
<span class="pagenum"><a name="Page_186" id=
"Page_186">-186-</a></span></p>
<p>– Talán elő lehetne már idézni a barátunkat a rejtekéből?</p>
<p>– Oh, az nagyon könnyen megy. Csak egy jelkiáltást kell neki
adni. Ezt ő választotta magának «Ivanhoe» regényből, a hős
kürtjének a szavát «wasa hóa!» Erre a szóra rögtön előkerül.</p>
<p>– Valóban alig tudok már rajzolni, oly sötét lesz a vidék.</p>
<p>– Ön tehát csakugyan vissza akar menni abba a kis faluba, oda
alant?</p>
<p>– Igen.</p>
<p>– Oda talán hír se jár a világból?</p>
<p>– Az tetszik benne legjobban nekem.</p>
<p>– Ön talán azóta sem hallott semmit a künn történtekből, a mióta
ide került?</p>
<p>– Semmi örvendetest.</p>
<p>– Rettenetes világ! Hát mivel élnek ott az asszonyok ha még nem
is pletykáznak?</p>
<p>– A gyermekeik ruháit varrják.</p>
<p>– Ön talán még azt sem hallotta, hogy Petőfiné férjhez ment?</p>
<p>Ah! Ez orgyilkos döfés volt! Kiszámítva megczélzott mérgezett
nyil; éppen oda lőve, a hol a pánczél nyilást ád.</p>
<p>– Mit beszél kegyed? kiálték én fel egész indulattal.</p>
<p>– Hát egy tényt, a mit mindenki tud.</p>
<p>– Petőfi neje? Hát Petőfi?</p>
<p>– Az elesett a segesvári csatában.</p>
<p>– Ki látta őt elesni?</p>
<p>– Egy honvédtiszt, a ki bizonyítványt is adott róla. S ez elég
volt az özvegynek, hogy rögtön oltárhoz lépjen egy másik fiatal
iróval, a ki nem olyan délczeg dalia ugyan, mint az ön barátja
volt, de köztiszteletben levő, jó társadalmi állásu férfi, a ki
nejének nyugodalmas sorsot tud biztosítani.</p>
<p>Oh, hogy járta keresztül-kasul a szívemet ennek az asszonynak
minden szava! <span class="pagenum"><a name="Page_187" id=
"Page_187">-187-</a></span></p>
<p>Hiszen most már, évek után, én is azt mondom, hogy jól tette
szegény Julia, hogy egy derék jó emberre bizta a sorsát. Gyermeke
volt, a ki iránt kötelességei voltak. De akkor, óh, ennél lesujtóbb
hir nem csaphatott volna le a fejemre. Martyrjaink kínhalála nem
volt oly rettenetes hír nekem, mint az, hogy a vértanukat –
elfelejtik.</p>
<p>Hogy még Petőfit is elfelejtheti az asszony!</p>
<p>Az az asszony, a kit a költő lánglelke sugáraival vett
körül!</p>
<p>Hogy az a költő magát halhatatlanná tudta tenni az egész világ
előtt, csak az előtt nem, a kit imádott.</p>
<p>Hiszen igaza volt a nőnek, legyen üdve a túlvilágon. Ott
biztosan Petőfi is megbocsátott neki; az idvezültek igazságosak;
hanem énnekem a poklot nyitotta meg ez a hírmondás.</p>
<p>Ha az én ledőlt bálványom fölött ilyen hamar összenőhetett a fű,
hát én mi vagyok akkor? Fába szorult béka, a kinek hivatása száz
esztendeig élni a fakéreg alatt!</p>
<p>– Nem hiszem! Nem hiszem el! Nem hiszem azt!</p>
<p>Kaczagott rajtam. «Vergődhetel már!»</p>
<p>A fejem tetejétől a sarkamig megteltem keserűséggel.</p>
<p>Hát ha ez megtörténhetett; mért ne jöhetne az a másik utána,
hogy egy másik elbukott költő elfeledi a fogadását, a mit az
asszonyának tett s megfogja a régi ideáljának a kezét és elfut vele
a világba. Visszatorlás ez!</p>
<p>A két szeme lángolt, mikor így nevetve nézett rám.</p>
<p>Mintha tudná, hogy megsebesített s kihívna, hogy álljak rajta
boszút.</p>
<p>Összetörte a bálványomat! Az asszonyszívbe vetett hitet.</p>
<p>Egyik asszony olyan, mint a másik!</p>
<p>… Nem! Nem! Nem! Az enyém nem olyan.</p>
<p>Odaálltam a meredély szélére, a két tenyeremből szótülköt
csináltam s hangosan kiáltám a völgybe:</p>
<p>«Wasa-hóa!»</p>
<p>Az erdei viszhang visszakiáltá a szót. <span class=
"pagenum"><a name="Page_188" id="Page_188">-188-</a></span></p>
<p>És nem sokára lehetett hallani oda alant a büszke refrainet.</p>
<div class="poem">
<div class="stanza"><span class="i0">«Mindent, kit útban
lát,<br /></span> <span class="i0">Kegyetlenül halálra
bánt;<br /></span> <span class="i0">De hogy ha lát egy szép
leányt<br /></span> <span class="i0">Ahhoz igen
galánt.»<br /></span> <span class="i2">Reszkess! Kerüld a
hizelkedőket!<br /></span> <span class="i2">Inkább nevezd te
őket<br /></span> <span class="i4">Diavolo, diavolo,
diavolo!»<br /></span></div>
</div>
<p>A mint a dal közeledett, én is összepakoltam a táskámat s fogtam
a botomat, búcsúzni készen.</p>
<p>– A miről most beszéltünk, azt felejtsük el.</p>
<p>Ezt mondtam én.</p>
<p>– Hát beszéltünk mi valamiről? Én nem tudom! felelt rá a
tengerszemü hölgy. Két befagyott tengerszem világított felém.</p>
<p>«Agyiő.»</p>
<p>«Agyiő.»</p>
<p>Meg voltam felőle győződve, hogy soha sem látjuk többet
egymást.</p>
<p>Nem vártam be, míg a barátom megint kikapaszkodik a völgyből.
Majd feltalálják egymást. A hó elkezdett már szállingózni.
Megindultam hazafelé.</p>
<p>Útközben elővett a hóesés; csaknem eltévedtem az erdőben.</p>
<p>Korán beesteledett. Mire a hegyről leértem, egészen sötét
volt.</p>
<p>Még sötétebb volt az, a mit az agyamban hordtam. Az a fekete
gondolat, hogy nincs a világon szeretet, nincs emlékezet többé! A
hol elestünk: ott hagynak.</p>
<p>Az egyikünk meghal és nem gyászolják meg, a másikunk élve marad
s gyászolja maga magát.</p>
<p>Milyen szép sorsa van egy kidőlt fának! Azt befutja a
repkény.</p>
<p>Ha engem most itt széttépnének a vadállatok, azt sem tudná meg
soha senki, hol vesztem el? <span class="pagenum"><a name=
"Page_189" id="Page_189">-189-</a></span></p>
<p>Végre rábukkantam a hársas forrásra.</p>
<p>Ez már jó kalauz. A patak ott folyik el a Csányiék háza mellett,
ennek a partján sötétben is hazatalálok.</p>
<p>Vádolt a lelkem, hogy annyi időt eltöltöttem ott a
«Pogányoltáron», azzal a «más» hölgyével!</p>
<p>A hó egészen betakarta már a mezőt, melyet a hármas patak
kigyózó futásban szelt keresztül. A fákon még rajta volt az őszi
lomb, koronáik görnyedeztek a hóburok alatt.</p>
<p>Olyan szomorú volt az egész tájék; olyan szomorú az én
lelkem.</p>
<p>Mint valami reménycsillag villant elő egyszerre annak a kis
háznak az ablakfénye, a melyben én tanyázom. A falu végén állt,
legszélső ház volt.</p>
<p>Ki voltam fáradva testben, lélekben, midőn e kis lakházhoz
megérkeztem.</p>
<p>Nem volt annak se udvara, se kerítése. Szabadon állt künn az út
mellett, szekerek, ekék ott álltak a félszer alatt. Nincs itt
tolvaj.</p>
<p>A ház ajtaja maga sincs bezárva, egy kis folyosóra nyilik. A
folyosóról aztán jobbra van a konyha és a kamra, balra a lakószoba,
azontúl a benyiló, az én hálószobám s egyúttal a padlós díszszoba.
A többiek csak földesek.</p>
<p>A konyhaajtó is nyitva volt, a nyitott tűzhelyen nagy tűzrakás
lobogott. Az én háziasszonyom, a szolgálójával együtt, nagy
sütés-főzésben volt.</p>
<p>Mikor szerencsés jó estét kivántam neki, olyan tréfás
mosolygással zsémbelt rám.</p>
<p>– Ejnye! ejnye! Hát oly soká kellett haza kerülni? No csak
menjen be a szobába. Mindjárt készen lesz a vacsora.</p>
<p>Én beléptem a szobába.</p>
<p>A befütött kályha mellett ott ült a feleségem.</p>
<p>A kitörő öröm minden egyebb gondolatot kitörült a szívemből.</p>
<p>Nem tudtam mit mondani. Nem akartam elhinni, hogy <span class=
"pagenum"><a name="Page_190" id="Page_190">-190-</a></span> itt
van, míg ölembe nem vettem, át nem szorítottam a két karommal.</p>
<p>Hát még is van, van, van. Hűség, szeretet, emlékezet.</p>
<p>Ő aztán elmondta nekem, igen röviden, milyen beteg volt, előbb
akart jönni, de nem lehetett, most is szökve jött ki Pestről, álnév
alatt szerzett útlevéllel. Sok baj érte az uton. A hófuvás miatt
eltévedt a Bükkben a hosszú uton idáig. Alig tudott bevergődni.
Rettegett a farkasoktól, a miknek az ordítása az erdőből
kihallatszott.</p>
<p>Én az alatt azt a lelki torturát éreztem végig, mikor az ember
egyszerre arra is hallgat, a ki beszél, meg arra is, a mit azelőtt
hallott: látja az egyik alakot is, aztán meg a másikat is.</p>
<p>A jó házigazdám, a derék Csányi Béni, az asztal mellett ülve,
csak úgy dörmögte a szakállába: «ez ám az asszony; ez aztán a
feleség!»</p>
<p>No de, most már semmi baj, csakhogy ismét együtt vagyunk!</p>
<p>De meddig vagyunk együtt?</p>
<p>A nőmnek holnapután már vissza kellett térni. A
szinházigazgatóság csak lopva engedett neki négy napi
szabadságidőt. Ötödnap már játszani kell.</p>
<p>Majd vége lesz a rabságnak!</p>
<p>Nőm elővette a keblébe elrejtett papirdarabkát; kicsiny kis
szürke czédula volt; de kincs abban az időben. Ez volt az én
megszabadulásomnak a záloga. Egy komáromi menlevél.</p>
<p>Olyan egyszerű módszere a megszabadításnak, mint a Columbus
tojása.</p>
<p>Mikor Komárom vára kapitulált, az ottani várőrség tisztjei
menlevelet kaptak, mely életüket és szabadságukat biztosítja s a
besoroztatástól is fölmenti. Egy ilyen menlevelet szerzett meg
számomra a feleségem. Igen egyszerű módon. Szigligetinek volt egy
testvére a komáromi várőrségben, Szatmári Vincze (ez volt a
családnevük); az iratott be engem a kapitulált tisztek sorába, mint
honvédhadnagyot <span class="pagenum"><a name="Page_191" id=
"Page_191">-191-</a></span> s elhozta a nevemre szóló
menedéklevelet a feleségemnek.</p>
<p>Ezért kellett nekem rejtekben maradnom.</p>
<p>Tehát az olajág két levelét már meghozta az én «galambom»:
«élet» és «szabadság». De hát a harmadik?</p>
<p>Még az várat magára. Még nem szabad innen kimozdulnom. Várnom
kell, míg másodszor is visszajön értem. Mert a felől már biztosítva
vagyok, hogy el nem itélnek; de azt megtehetik velem, hogy
internálnak a születési helyemre, Komáromba s az új kínszenvedés
volna rám nézve.</p>
<p>Akkor aztán azt kérdezte tőlem:</p>
<p>– Hát te gondoltál-e én rám azalatt?</p>
<p>Ha én erre azt nem felelhettem volna: «mindig csak terád!» s ha
ezt mondva, őszintén, igazán nem nézhettem volna a szemébe, hát
akkor megérdemeltem volna, hogy összetépje azt a menedéklevelet s a
rongyait az arczom közé vágja!</p>
<h2>XV. FEJEZET.</h2>
<p class="center">CSUDADOLGOK, A MIKET NEM MUTOGATNAK PÉNZÉRT.</p>
<p>Négy év mult el azóta, hogy a Bükk erdőségével
megbarátkoztam.</p>
<p>Két esztendeig voltam «Sajó»; azután megint lehetett a saját
becsületes nevem alatt gyakorolnom a betűvetés mesterségét.</p>
<p>Nem jártunk sehová, feleségemmel együtt: minket sem látogatott
senki. Dolgunk volt mind a kettőnknek. Nőm művésznő volt, én meg
iró. S azt senki se higyje, hogy ennek a két világnak az ege tele
van hegedűvel. Nehéz munka az, mikor elvégeztük, örültünk, ha
pihenhettünk.</p>
<p>Én vesztemre, még lapkiadással és szerkesztéssel is
foglalkoztam. Névlegesen ugyan a nemzeti szinház igazgatója
<span class="pagenum"><a name="Page_192" id=
"Page_192">-192-</a></span> volt a «Délibáb» szépirodalmi és
művészeti hetilapnak a felelős szerkesztője és kiadója; mert az én
nevem nem volt «rendőrképes»: hanem valósággal én irtam, én
szerkesztettem a lapot, én corrigáltam, én csomagoltam, én
csirizeltem, én küldtem szét az előfizetőknek a példányokat, s én
buktam bele a kiadásba.</p>
<p>Segítségemre volt csupán egy jámbor felvidéki kiejtésű magyar
fiu, a jó Iglódi Kálmán: a «mesés világban» a veres sapkás
honvédzászlóaljnál százados, a ki a tarczali ütközetben három
golyót kapott: egyet az arczába, másikat a karjába, harmadikat a
lábszárába. Ennek köszönheti, hogy mint «reálinvalid» el lett
bocsátva. Így állt be hozzám és lett nálam expeditor, kihordó,
titkár és ajtónálló. Derék, becsületes fiu volt.</p>
<p>Egy délután a «Kálmán diák» (Ez volt a familiaris elnevezése)
azzal a szóval nyit be a dolgozó szobámba, hogy «kérek alázatosan
egy kürazir van itt.»</p>
<p>– Miféle kürazir?</p>
<p>– Főhadnagy.</p>
<p>– Vajjon mit véthettem neki?</p>
<p>Az ötvenes években egy katonatiszt látogatása egyértelmű volt a
kihivatással. Akkoriban voltak azok a nevezetes politikai párbajok,
melyekben Tisza Kálmán, Szapáry Gyula és Beniczky Ferencz
megverekedett a delegált katonatisztekkel.</p>
<p>– Hadd lássam.</p>
<p>– Aztán csak tessék nekem kiáltani, biztatott a Kálmán diák,
jelentőségteljes mozdulatot téve a papirosvágó késsel.</p>
<p>A látogató bejött hozzám.</p>
<p>Nálamnál fél fejjel magasabb alak volt, erős, széles vállú
férfi, csontos arczát kemény kifejezésüvé tette a hatalmas sasorr
és a széles, kétfelé osztott áll; azonban ellentmondott e rideg
kifejezésnek az őszinte, világoskék szempár, a kicsiny száj s hozzá
még a hirtelen szőke haj, melynél csak a szemöldökök, a bajusz és
pofaszakáll voltak még világosabbak. <span class="pagenum"><a name=
"Page_193" id="Page_193">-193-</a></span></p>
<p>A belépő, a míg az ajtótól az iróasztalomig ért, háromszor
csinálta meg azt a kurta mazurkalépést, a mi férfiak között a
beköszöntő üdvözlést jelképezi. A szép sisakját, a két
aranyoroszlánnal és a fekete tolltaréjjal a csípőjéhez szorítva,
hozta a kezében s mikor előttem megállt, összeütötte a sarkantyuit
s bemutatta magát, magyarul.</p>
<p>– Én Kvatopil Venczel vagyok, dragonyos főhadnagy.</p>
<p>Az a sajátsága volt, hogy minden szavát egy magyarázó
kézmozdulattal kisérte, úgy hogy a némajeleiből is megérthette
volna valaki, a ki egészen süket, hogy mit mond. A mentegető
kézmozdulatból azt, hogy ő Klatopil Venczel, a gallérján levő két
csillagra mutatásból, hogy főhadnagy, s a sisakja megemelintéséből,
hogy dragonyos, míg ugyanakkor a jobb kezével a mellén hiányzó vért
nem létezését jelezve, érthetővé tette, hogy nem kürazir.</p>
<p>– Nagyon örvendek. Miben lehetek szolgálatjára?</p>
<p>– Nekem van hosszú beszédem uraságoddal; ha megenged.</p>
<p>Erre én széket akartam neki hozni, de azt a világért meg nem
engedte, ő hozott magának egyet, s aztán még egyszer engedelmet
kért, hogy háborgat, s leült velem szemben.</p>
<p>Én felszólítám, hogy csak beszéljen velem németül, én képes
vagyok azon a nyelven társalogni.</p>
<p>– Nem! Nem! Én akarom magyarul beszélni. (Azt a mozdulatot
csinálta hozzá, mint mikor a makacs gyereknek a fejét megfogják s
belebuktatják a mosdótálba.)</p>
<p>– «Akarok», igazítám én helyre jó indulattal.</p>
<p>– Nem! Nem! «Akarok» határozatlan mód, «akarom» határozott mód.
S én határozottan akarom magyarul beszélni. – El kellett ismernem,
hogy a logika erősebb a grammatikánál.</p>
<p>– Én születtem Leutomischlben. (Itt bánatosan keble felé hajtá
le az arczát.)</p>
<p>Én egy megfelelő mimikával válaszoltam, hogy ez nem jön
beszámítás alá. <span class="pagenum"><a name="Page_194" id=
"Page_194">-194-</a></span></p>
<p>– Apám volt (itt a két kezével czélzó mozdulatot tett.)</p>
<p>Én már vettem észre, hogy miért csinál annyi kézjelzést. Ez
szokásuk azoknak, a kik autodidaxis útján sajátítnak el valami
idegen nyelvet s nem találják hirtelen a keresett szót. Siettem
segélyére lenni.</p>
<p>– «Főerdősz».</p>
<p>– Igen is főerdősz volt. Voltunk neki fiuk. (Mind a két kezével
mutatta.)</p>
<p>– «Tizenegyen».</p>
<p>– Igen is: tizenegyen. Én magam voltam (Földfelé sülyesztett
tenyérmozdulat.)</p>
<p>– A legkisebb.</p>
<p>– Igen is: legkisebb.</p>
<p>– Apám adta nekem. (Itt egy nagyon érthető mozdulat
következett.)</p>
<p>– «Igen szigorú nevelést?»</p>
<p>– Ahán! De hát az mind. (Kárba veszést mutató legyintések.)
Akarta, hogy legyek (összetett tenyerek mozdulata.)</p>
<p>– «Pap?»</p>
<p>– Az ám. Nekem nem kellett. (Egy fittyet vetés, s azután egy
gyik-elosonási mozdulat a tenyérrel.)</p>
<p>– «Méltóztatott válét mondani a semináriumnak.»</p>
<p>Ezen mind a ketten nevettünk. A következő mondás egy
tenyércsapással és a széken való lovaglási mozdulattal illustrálva,
érthetővé tette, hogy az én látogatóm felcsapott lovas
katonának.</p>
<p>– Huszonnégy esztendővel már hadnagy voltam. Krakóban feküdtem
két esztendeig. Szolgáltam magyar háboruban elejétől végig. Most
vagyok harmincznégy esztendős. Még is csak főhadnagy vagyok. Ez
csodálatos; nem igaz?</p>
<p>Rá kellett hagynom, hogy ez bizony megdöbbentő eset.</p>
<p>– Más kameradjaim, nem «camerad», az franczia szó.</p>
<p>– «A többi bajtársai önnek».</p>
<p>– Többi bajtársaim mind kapitányok, őrnagyok; kaptak
<span class="pagenum"><a name="Page_195" id=
"Page_195">-195-</a></span> dekorácziót. Nekem semmi! Nézze! Semmi.
Pedig van bátor szivem. Jó lovas vagyok. Soha nem büntettek.
Szolgálatot értem. Mit gondol, mi ez?</p>
<p>Csakugyan kiváncsi voltam e balvégzetnek az okát megtudni.</p>
<p>– Hát én egész háboru alatt voltam bezárva, svadronyommal
Temesvárba. Semmi alkalom vitézségre. Lovas katona sánczok között!
Míg bajtársaim csatában, (mutatta mozdulattal.)</p>
<p>– «Vitézül verekedtek».</p>
<p>– Igen, vitézül verekedtek, addig mink lovasok, ostromolt
várban. (Itt a hüvelykujját a zápfogai közé szorította, pöfékelést
jelezve.)</p>
<p>– «Pipázhattak».</p>
<p>– Igen is, pipáztunk.</p>
<p>Itt ismét kölcsönös derültségnek engedénk helyet mind a ketten.
Én újra felszólítottam a látogatómat, hogy beszéljünk németül, így
könnyebben fog menni; de ő azt felelte, hogy «muszáj!» No, ha már
ezt a magyar szót is ismeri, akkor csakugyan meg kell lenni.</p>
<p>– Igen. Nekem muszáj magyarul beszélni. Legmagasabb
parancsolat.</p>
<p>– Legmagasabb?</p>
<p>Ekkor megfogta a kabátom leffentyűjét a két ujjával.</p>
<p>– Ahán! Kit tud ön legnagyobb zsarnoknak a világon?</p>
<p>– Siracusai Dyonisost.</p>
<p>– Ahahá! Ifju vér! Ez az!</p>
<p>S a mutató ujjával a baloldali negyedik és ötödik oldalbordája
közé bökött.</p>
<p>– A szív?</p>
<p>– Az ám. A szív. Legnagyobb zsarnok. Parancsolja nekem, hogy
magyarul tanuljak.</p>
<p>– Tehát szerelmesek vagyunk?</p>
<p>Egy mozdulat a tenyér élével végig az áll alatt, volt a
válasz.</p>
<p>– Nyakig? <span class="pagenum"><a name="Page_196" id=
"Page_196">-196-</a></span></p>
<p>– Nem. Fülig.</p>
<p>– Egy szép magyar hölgybe?</p>
<p>A csiptetőre fogott három ujj az összecsücsörített ajkhoz
emelve, magyarázá, hogy «nagyon szép!»</p>
<p>Azután a szétterjesztett tenyér az arczon végig húzva s az áll
alatt összecsukva, erősíté, hogy:</p>
<p>– Fiatal és bájos.</p>
<p>A két tenyér a derékra szorítva:</p>
<p>– Karcsu, mint a liliomszál.</p>
<p>A szemről kipattanó két ujj:</p>
<p>– És minő szemek!</p>
<p>Végre egy általános keresztbevetése s gyorsan szétcsapása a
karoknak.</p>
<p>– Egy szóval: elragadó szépség. – Gratulálok hozzá!</p>
<p>– Lehet.</p>
<p>– Az érzelem természetesen viszonoztatik.</p>
<p>– Ohó! (Most már a kardmarkolathoz kapott.)</p>
<p>– Kérem, nem tettem kérdőjelt a mondatomhoz.</p>
<p>– Természetes.</p>
<p>Aztán elhallgatott, a kemény kravátliját igazgatta. Úgy láttam,
hogy kivánja a tovább kérdezősködést.</p>
<p>– Kisasszony?</p>
<p>– Oh nem.</p>
<p>– Tehát özvegy nő?</p>
<p>– Ah nem.</p>
<p>– Csak nem asszonyság?</p>
<p>– Nana! Hogy gondolja ezt?</p>
<p>– Hát ugyan micsoda akkor?</p>
<p>– Asszonyság, a kinek férje van, de nincs.</p>
<p>– Ahá! Elvált nő?</p>
<p>– Igen. Szétvált. (Mutatta két kézzel, hogy szét vannak
választva.)</p>
<p>– Akkor ez egészen törvényes viszony.</p>
<p>Erre az én dragonyos hadnagyom felállt a székéről, egész
tisztelgési positurába tette magát előttem. Én is felálltam.
<span class="pagenum"><a name="Page_197" id=
"Page_197">-197-</a></span></p>
<p>– Asszonyság kivánja, hogy ön legyen neki –</p>
<p>Itt nem jutott eszébe a szó. A jobbkeze három első ujját a feje
fölé emelte, mint a ki esküszik. Megértettem.</p>
<p>– Esketési tanuja?</p>
<p>– Nem azt mondta. Más szót mondott.</p>
<p>– Násznagya?</p>
<p>– Az, az! Násznagy! Hogy elfelejtettem. Pedig «hadnagy» szóról
eszembe juthatna.</p>
<p>– Ismerősöm nekem az ön választottja?</p>
<p>– Természetes. Ha csak az első nevét megmondom, már emlékezni
fog. Az «Erzsike».</p>
<p>– Ah! Az Erzsike?</p>
<p>– Ah. Milyen vörös lett! Maga is volt bele szerelmes! Tudom.
Megmondta nekem. No hát lesz neki násznagya!</p>
<p>– Készséggel.</p>
<p>– Igazán?</p>
<p>– Igen szivesen.</p>
<p>Akkor aztán kezet fogott velem mind a két kezével; megrázta a
kezemet s egész kicsinyekké csinálta a szemeit az elragadtatástól.
Azt hiszem meg is csókolt volna, de neki is nagy orra volt, nekem
is, nem fértünk egymáshoz.</p>
<p>– Hát megengedi, hogy behivjam a menyasszonyomat?</p>
<p>– Honnan?</p>
<p>– Odakinn vár.</p>
<p>– Csak nem a lépcsőházban?</p>
<p>– De igen. A lépcsőházban. Nem akart addig bejönni, míg nem
bizonyos, hogy ön násznagya lesz. Szégyenli magát.</p>
<p>Én rögtön kisiettem, hogy ajtót nyissak a tétovázó látogató
előtt.</p>
<p>Csakugyan az Erzsike volt.</p>
<p>Tél volt az idő, mindenféle prémes öltözet volt rajta, kucsma a
fején: igazi muszka nőnek tetszett.</p>
<p>Valósággal látszott az arczán valami negédeskedő
szégyenlősség.</p>
<p>Nem tudtam elképzelni. <span class="pagenum"><a name="Page_198"
id="Page_198">-198-</a></span></p>
<p>Hiszen láttam én már az ő arczát hasonló körülmények között.
Bagotay Muki, Gyuricza Peti, Rengetegi Tihi után Klatopil Venczel
valóságos «fölfelé esés».</p>
<p>A vőlegény az alatt a szobában maradt, a míg a hölgyet
bevezettem.</p>
<p>Ott azután elébb engedelmet kért tőle, hogy kezet csókolhasson
neki, azután bocsánatot kért én tőlem, hogy azt tette. S többé rá
nem volt birható, hogy helyet foglaljon, hanem állhatatosan
megállta a helyét, annak a karszéknek a támlányára könyökölve, a
melyben a hölgy ült.</p>
<p>– Meg tudta ön érteni, a mit az én vitézem magyarázott? Kérdezé
aztán Erzsike, a mint az első feszélyt levetkőzte. Képzelje, nekem
lovagi szavát adta, hogy soha magyar emberrel más nyelven nem fog
beszélni, mint magyarul. Elébb a privatdienerét kínozta agyon
vele.</p>
<p>– Ez igen dicséretes szándék. Ezt kellett rá felelnem.</p>
<p>– Hanem már most hadd mondjam én el, hogy miért kellett nekem
épen önt kéretni fel arra az áldozatra, hogy násznagyom legyen.</p>
<p>Biztosítám felőle, hogy ez nekem nem áldozat, sőt élvezet.</p>
<p>– A legutolsó találkozásunk után talán nem is várhatta ön azt,
hogy még valamikor összejövünk az életben.</p>
<p>Én meghökkenve kaptam föl a fejemet.</p>
<p>– Oh, «e» felől beszélhetünk akármit. (Erzsike a vőlegényére
czélzott.) Ez egy áldott jó fiu. Olyan, hogy kenyérre lehetne
kenni. El lehet ez előtt mindent mondani. Ön odáig tudja a
történetemet, hogy én a forradalom után Bálványosyval bujdokoltam
egy ideig. Nem szeretném, ha valami könnyelmű félrecsapásnak
tulajdonítaná ön, hogy azt az embert elhagytam. Képzelje ön,
csakugyan arra az alacsonyságra vetemedett, a mit úgy tudom,
említettem önnek, hogy a császári biztos előtt elmondá az egész
sürgönyvitel történetét, kitisztázva magát a hőstett vádja alól s
engemet denunciálva vele. Előttem azzal mentette magát, hogy neki
szüksége volt <span class="pagenum"><a name="Page_199" id=
"Page_199">-199-</a></span> magát purificálni a directorsági
concessio elnyerése végett, nekem, mint asszonynak, nem fogják ezt
a «kis tréfát» imputálni. Pedig hát dehogy nem imputálták! Sőt
nagyon is elővettek, beidéztek, letartóztattak. Csak ennek a
becsületes, jó fiunak köszönhetem, hogy valami nagy baj nem ért. Ez
fogta pártomat. Nála nélkül igazán olyan árát adhattam volna meg a
hősködésemnek, hogy megkeserülném. Ugy-e bár, Vencza?</p>
<p>A főhadnagy mutatá a tenyérmozdulatával, hogy hagyjuk már ezt az
emléket tovább futni.</p>
<p>– Innen kezdődik az ismeretségünk – folytatá a hölgy. – Ez talán
kiment ön előtt is, hogy én egy idegent, egy katonatisztet
választottam jövendőbelimnek. Nagyon erős okom volt elidegenedni az
én hajdani hős ideálomtól.</p>
<p>A szép hölgy, úgy látszott, hogy nem volt megelégedve a
hatással, a mit szemei rám gyakoroltak: legalább azt kell hinnem,
hogy a következő commentárok nem annyira a vőlegényének az örömére,
mint az én felvilágosításomra lettek közrebocsátva.</p>
<p>– De higyje el, egész komolyan mondom, hogy Kvatopilt nem csak
hálából tüntetem ki, a miért engem igen nagy galibákból
kiszabadított, és a mi több, annak a Bramarbas-Bálványosynak minden
további alkalmatlankodásaitól megmentett; de azért is, mert ő igazi
becsülésre méltó jellem: tetőtől talpig igazságszeretet, a ki
hazudni még tréfából sem szokott. Bátor és erőslelkü, és a mellett
gyöngéd és érzékeny. Ura a kimondott szavának: azért a szavát
könnyen oda nem adja. Valóságos eszményképe a férfinak.</p>
<p>Nekem egy plajbász volt a kezemben, előttem egy üres papirlap.
Az irón ezt találta irni a papirra:</p>
<p>«Nro 4.»</p>
<p>A hölgy elértette az abrakadabrát, s megcsóválta rá a fejét. Egy
kicsit mosolygott is.</p>
<p>– No ez nem olyan, mint a többiek, – erősködék, – <span class=
"pagenum"><a name="Page_200" id="Page_200">-200-</a></span> egészen
ellentéte annak, a mit a «hódítók» alatt szoktak érteni. –
Hihetetlennek fog látszani, ha elmondom, hogy három évig járt
hozzám. Csaknem mindennapi látogatóm volt, a nélkül, hogy egy
merész lépést, egy indítványozó szót megengedett volna magának.
Mindennap ujból fel kellett szólítanom, hogy foglaljon helyet,
tegye le a sisakot a kezéből, támaszsza a kardját a szögletbe, s
Schiller verseinek az olvasásán túl soha sem ment a
társalgásunk.</p>
<p>El kell ismernem, hogy ez csakugyan rendkivüli eset.</p>
<p>– Én már gúnyolódtam is vele, – folytatá a csevegést a szép
asszony. – Tudja, én nem vagyok ahhoz szokva, hogy mikor nekem
udvarol valaki, a Memnon szobrot utánozza s ekkor bevallotta
Kvatopil egész őszintén, hogy ő «fél én tőlem». – «Ha én olyan
gyáva volnék a katonai pályán, a minő vagyok kegyeddel szemközt,
megérdemelném, hogy ő felsége rögtön elcsapjon a tiszti
karából».</p>
<p>A főhadnagy fejbólintással helyeslé emlékezetes szavainak
idézését.</p>
<p>– Utoljára is nekem kellett az ő kezét megkérnem – folytatá
Erzsike. – Ugy-e barátom?</p>
<p>A vőlegény rámondta, hogy valóban úgy volt.</p>
<p>– Még akkor is szerénykedett. Alacsony rangjával mentegette
magát. – Meggondolási határidőt kért. No nem igaz?</p>
<p>– Ez igaz.</p>
<p>– Nekem kellett a scrupulusait egyenként elenyésztetnem, míg
végre határozott nyilatkozatra birhattam, hogy no hát elvesz. Soha
sem láttam én ilyen katonatisztet.</p>
<p>Erzsike vehette észre az arczomon, hogy hát mit törődöm én
mindezekkel? Én se nem kérdeztem, se nem bánom, akárhogy van az ő
dolga.</p>
<p>– Hát, lássa ön – folytatá esedezésig menő hangon, – én
mindezeket nem azért mondtam ám el önnek, hogy mulatságot szerezzek
vele, hanem azért, mert egy nagy kérésem van önhöz. <span class=
"pagenum"><a name="Page_201" id="Page_201">-201-</a></span></p>
<p>– Azt már közölte velem a főhadnagy úr.</p>
<p>– Nem a násznagyság végett. Ez nem «nagy» kérelem. Ezt megteszi
ön a szolgálója kedvéért is. Nagyobbat kérek annál. Azt akarom
öntől kérni, hogy legyen nekem gondnokom: törvényes gyámatyám.</p>
<p>– Én? Kegyednek gyámatyja?</p>
<p>– Ne tegyen olyan nagy hangsúlyt arra a szóra, hogy «atya».
Igaz, hogy ön csak négy évvel idősebb, mint én.</p>
<p>– Nem a magam minőségéről beszélek, hanem a kegyedéről. Férjes
nőnek mire való a gyám?</p>
<p>– Hát, teszem föl, ha a férjes nő könnyelmüen kezeli a
vagyonát.</p>
<p>– Azt hiszi kegyed, hogy én valami nagy pénzügyi tekintély
vagyok?</p>
<p>– Csak egyet hiszek: azt, hogy ön nekem őszinte jó barátom.
Egyetlen jó barátom a kerek földön; a ki azért, a mi szivességet
tesz velem, nem kér, nem vár semmit. – Ez már ki van próbálva. –
Azt hallotta ön, – s ha nem is hallotta volna, kitalálhatná magától
is, – hogy engem a rokonaim eltaszítottak maguktól. – Eltagadják,
hogy ismernek. Az anyám férjhez ment s áttette a lakását Prágába. –
A kire csak rábizom magamat, mind azon van, hogy valamit elnyerjen
tőlem: pénzt vagy annál is drágábbat. A ki csak hozzám szegődik, az
mind vagy szédelgő, vagy csábító, vagy kerítő. Magam pedig egy
ostoba, könnyen hivő teremtés vagyok, a kinek soha sem fog benőni a
fejelágya. Nekem kell egy olyan parancsolóra szert tennem, a ki a
tönkrejutástól megőrizzen és a kinek a jó akaratában megnyugodjam.
Hiszen kaphatnék én önnél tapasztaltabb gyámot is, csak a városi
hivatalhoz kellene folyamodnom; de én senkinek a zsarnokságát nem
tudnám eltürni: – az önét eltüröm. – Ne hagyjon elpusztulni! Az
Istenre kérem.</p>
<p>Meg kellett őt szánnom. Azon vettem észre, hogy a kezemet el
hagytam fogatni. <span class="pagenum"><a name="Page_202" id=
"Page_202">-202-</a></span></p>
<p>Pedig ez bizony kényes helyzet, egy szép asszony gondnokának
lenni. S még milyen szép asszonynak!</p>
<p>– Hát nem bánom. Vegyük egész komolyan a dolgot. Ha főhadnagy úr
is beleegyezik?</p>
<p>Kvatopil Venczel kinyilatkoztatá, hogy ő neki e tekintetben
nincs saját akarata.</p>
<p>– Térjünk a dolog érdemére. Meg van kegyednek még azon vagyona,
a mi a bécsi takarékpénztárban lett elhelyezve?</p>
<p>– Megvan. S mihelyt ön hivatalos gondnokom lesz, kiveheti onnan
és áthelyezheti a pesti hazai takarékpénztárba.</p>
<p>– Itt könnyebben lesz a kamatutalványozás évnegyedenkint.
Kegyednek ebből a tiszteknél megkivánt biztosítékot is le kell
tenni.</p>
<p>– Igen. Hatezer forintot.</p>
<p>(Abban a korban csak annyi volt a főhadnagyi ara
biztosítéka.)</p>
<p>– Ezt különben az atyai házra is be lehetne tábláztatni.</p>
<p>– A hogy ön jónak látja.</p>
<p>– Azért gondoltam így, mert azt sejtem, hogy kegyed a házuk
jövedelméből aligha lát valamit, s szeretném, ha a készpénzből
minél többet megmenthetne.</p>
<p>– Megmenthetnék? – kérdezé Erzsike nagy szemeket nyitva erre a
szóra.</p>
<p>Én körülvakargattam a hajamat. (Még akkor sok volt.) Gyámapai
kötelességem volt őszintén elmondani a nézeteimet. Végre
megtaláltam a formát hozzá.</p>
<p>– Hát, tudja, édes Erzsi nagysám; – igen tisztelt főhadnagy úr,
– én már sok mindenféle csodát láttam életemben. Láttam fél lábu
ballettánczost, a ki a legnehezebb pirouetteket megcsinálta; láttam
kéz nélküli festőt, a ki a lábaival remekül mázolt arczképeket; –
láttam vak szinészt, a ki végig játszotta Hamletet! – hanem olyan
lovassági főhadnagyot, a kinek adóssága ne lett volna, – még nem
láttam soha. <span class="pagenum"><a name="Page_203" id=
"Page_203">-203-</a></span></p>
<p>Erre mind a ketten nagyszerű hahotában törtek ki!</p>
<p>– Nem! Nem! – kiáltott a vőlegény. – Bizonyára engem sem fognak
pénzért mutogatni.</p>
<p>Én azután kértem, hogy ha már ennyire vagyunk a sincerisatióban,
hát sziveskedjék még is széket huzni ide az asztalhoz és tegye le a
kezéből azt a szép sisakot az arany fekete tolltarajjal és
beszéljönk számokban: kinek mennyivel tartozik?</p>
<p>Csinos kis összeg támadt belőle.</p>
<p>A vőlegény bizton leolvashatta ábrázatomból, hogy ezt az árt
sokallom egy főhadnagyért; ennyiért Erzsike egy őrnagyot is
találhatott volna. Sietett megértetni a dolgot.</p>
<p>– Nem én magam csináltam ám ezt a rengeteg nagy adósságot, hanem
volt egy jó pajtásom, főhadnagy, gazdag, előkelő fiu. Az vett rá,
hogy irjam rá nevemet a váltóira, mint jótálló. Még minorennis
volt. Én csak irtam, irtam, mit tudtam, hogy mi az? Egyszer aztán
mikor szájáig ért a víz, az ifju barátom főbe lőtte magát. Az apja
megtagadta a fizetést, a hitelezőket én örököltem utána. Azóta
folyvást fizetek, de az adósság nem hogy fogyna, de egyre növekedik
s egyre szorosabbra tekerődik a derekam körül a rettenetes boa
conscriptor.</p>
<p>– Boa conscriptor ugy-e? (összeiró óriás kigyó.)</p>
<p>Ezen aztán mind a hárman nevettünk. Pedig tulajdonképpen nem
volt biz ezen semmi nevetni való.</p>
<p>– Summa summarum: Erzsi nagysámnak marad a vőlegénye
adósságainak tisztázása s a cautio letevése után még huszonötezer
forintja.</p>
<p>– Tudom. Éppen azért kérem önt, hogy legyen szigorú gondnokom,
mert ha az én kezemben marad a pénz, akkor ennek öt esztendő alatt
vége lesz.</p>
<p>– Csodálom, hogy eddig is eltartott.</p>
<p>– Ez a csoda onnan ered, hogy a mama letiltotta a bécsi
intézetnél letett összegemet s a zár csak akkor szünik meg, ha egy
derék, rangbeli úrhoz férjhez megyek. <span class=
"pagenum"><a name="Page_204" id="Page_204">-204-</a></span></p>
<p>– Ugyan takarékosan kell kegyednek gazdálkodni, hogy ennek az
összegnek a kamataiból ki tudjon jönni.</p>
<p>– Kvatopilnak is van fizetése; aztán ő, mint lovassági tiszt,
szállást «in natura» kap.</p>
<p>– S kegyed meg fog férni azon az in natura tiszti szálláson.</p>
<p>– Ön tudja jól, hogy én az ilyesmihez… (Láttam, hogy azt akarja
most mondani, hogy «hozzá vagyok szokva» s furcsa képet csináltam
hozzá. El is értette a pantomimikámat, hogy a császári és királyi
vőlegény előtt nem igen lesz alkalmatos az «anno Rengetegi»
élményeket emlegetni s művésznői ügyességgel átcsapott a megkezdett
markotányosnői henczegésből a gyöngéd turbékolásba), hogy az igaz
szerelem áldozatra képes.</p>
<p>S megigéző mosolylyal nyujtá kezét a vőlegénynek. A mit az
gyöngéd elragadtatással emelt ajkaihoz. Mint egy gerlepár.</p>
<p>– Nemde Vencza?</p>
<p>– Igen, Eliza!</p>
<p>Nekem bizony semmi gyönyörüségem sem volt ebben az ő Romeó és
Julia előadásukban. Kedvem volt az előadásukat kifütyölni.</p>
<p>– Még egy kérdést, kedves gyermekeim, mielőtt az atyai áldásomat
rátok adnám:</p>
<p>– Tisztelt főhadnagy úr, a hogy a curriculum vitæjéből
megértettem: önt kezdetben papnak szánták s így ön valószinüleg
katholikus.</p>
<p>– Római katholikus.</p>
<p>– Az alatt az időköz alatt, a melyet ön a seminariumban töltött,
nem hallott volna olyasmit, hogy egy kálvinista asszonyt, a kit a
polgári törvényszék a férjétől elválasztott, katholikus férfinak
nőül venni nem szabad; mert az ő dogmája szerint a házasság
sacramentum, a mit a világi biró föl nem oldhat.</p>
<p>A vőlegény nagyot bámult erre a szóra.</p>
<p>– Erre bizony egyikünk sem gondolt. <span class=
"pagenum"><a name="Page_205" id="Page_205">-205-</a></span></p>
<p>Erzsike egyszerre baziliszk tekintetet vetett felém. Huh, hogy
villámlott a tengerszemekben!</p>
<p>– Hát ezen hogyan lehetne segíteni? – kérdé tőlem a vőlegény,
egész gyermeteg gyámoltalansággal.</p>
<p>– Hát csak úgy, hogyha ön is kálvinistává lesz.</p>
<p>– «Kálvi…?» – De már a szónak a végét… «nista» az ajtón kívül
mondta ki. Kapta a sisakját, senkitől búcsut sem vett, úgy
elszaladt. A Kálmán diák azt mondta, hogy még így svalizsért futni
nem látott soha.</p>
<p>Az Erzsikét ott hagyta én rám.</p>
<p>Borzasztó dühös volt a menyecske.</p>
<p>– Ez magától tiszta maliczia volt! Így elkergetni a
vőlegényemet! Menjen! Hogyan csuffá tett most!</p>
<p>Én mentettem magamat, a hogy tudtam.</p>
<p>– Ezt elébb-utóbb meg kellett neki tudni. A pap megtagadta volna
az egyházi kihirdetést önöktől.</p>
<p>– Csak bizta volna ön ezt rám. Ha egyszer én az adósságait
kifizettem volna, akkor már lovagias kötelessége lett volna azt az
áldozatot meghozni értem: akkor már nem léphetett volna vissza.</p>
<p>Meg kellett magamat adnom: ez bizony nagy ügyetlenség volt
tőlem. Kértem is nagyon bocsánatot. Soha sem cselekszem többet. A
legközelebbi vőlegénynél nem bánom, ha mohamedánus lesz is.</p>
<p>– Magával nem lehet okosan beszélni. – No de se baj. –
Visszahozom én még ide Kvatopil Venczelt.</p>
<p>Azzal nagy durczásan ott hagyott.</p>
<p>Bántam is én. Nagy dolgom volt. Az ujon érkezett előfizetők
keresztkötéseire kellett irnom a czimeket. Ez nem annyira ideális,
mint inkább realistikus foglalatosság: hozzá számítva, hogy még a
czímszalagok összecsirizelése is az én feladatom volt. A correctura
ív is várt rám, rengeteg sok sajtóhibával. – Hát bizony «szegény az
eklézsia: maga harangoz a pap». – Üres óráimban pedig –
pihenésképen – a «Magyar nábob» regényemet irtam: a minek a
főalakjához a feleségem elbeszélése után kaptam az eszmét.
<span class="pagenum"><a name="Page_206" id=
"Page_206">-206-</a></span></p>
<p>Azután elmult egy pár hét. Egy délután, a mikor épen azon
gondolkoztam, hogy megcsináljam-e magam az olaj lámpásomat, vagy
megvárjam, a míg a Kálmán diák hazakerül a póstáról, vagy a
szobaleány a szinházból, a hová a feleségem után elvitte a jelmezes
kosarat: egyszerre erős csengetés támad odakinn. Magamnak kellett
kimennem, az ajtót kinyitni.</p>
<p>Nagy meglepetésemre, Erzsikét láttam magam előtt. Hozta
karonfogva a főhadnagyát.</p>
<p>Kvatopil Venczel csupa szabadkozó nyájasság volt.</p>
<p>– Megint itt vagyok uram. Elfogtak, lánczravertek. Kénytelen
voltam kapitulálni.</p>
<p>Gondoltam. Mikor már a kiéheztetett várőrség a lóhusra
szorul.</p>
<p>– Erős ostrom volt… Ilyen batteriák! – Nézze ön! – Ezek a
szemek! – Congrévrakéta semmi ehhez képest! – A csillagsáncz be van
véve!</p>
<p>– Nagy tűz lehetett! Már az igaz.</p>
<p>– És már most ujra kell önt kérnem, hogy legyen nekem tanum.</p>
<p>– Azaz, hogy a menyasszonyának.</p>
<p>– Nem! Elébb nekem. – Elébb velem kell eljönnie a paphoz,
bejelenteni, hogy kitérek a katholikus hitből.</p>
<p>– Tehát csakugyan?</p>
<p>– Meggyőződtem.</p>
<p>– Tessék helyet foglalni.</p>
<p>– Teljesen meggyőződtem. Erzsike nagysám úgy tud kapaczitálni,
hogy nincs olyan missionárius. Valóságos hittérítő.</p>
<p>(Gondolom én azt, hogyan tud az Erzsike convertálni.)</p>
<p>– És ha mindjárt el kellene is kárhoznom, ha elveszteném is az
örök üdvösséget, még azt is kész volnék feláldozni, ezekért a drága
szép szemekért. Inkább a purgatoriumban égjek!</p>
<p>– No no, főhadnagy úr! Ne mondjunk ilyen nagyokat. <span class=
"pagenum"><a name="Page_207" id="Page_207">-207-</a></span></p>
<p>– De szavamra mondom. Kész volnék érte mohamedánná lenni!</p>
<p>Dejsz azt elhiszem.</p>
<p>– Tehát fog ön tanum lenni a papnál?</p>
<p>– Bocsánat. Ez komoly dolog. Én a magam vallását épen oly
magasra becsülöm, mint más felekezetekét. Proselytacsináló azonban
nem vagyok. Őszinte meggyőződésből akar ön kálvinistává lenni?</p>
<p>Erre a szóra elszörnyedten ugrott fel a helyéből.</p>
<p>– Kálvinistává? Dehogy akarok! Isten őrizz!</p>
<p>– Hát micsoda?</p>
<p>– Lutheránus akarok lenni.</p>
<p>– Hisz az mindegy.</p>
<p>– Ördögöt mindegy! Nálunk Leutomischlben azt tartják, hogy a
kálvinisták Krisztustagadók.</p>
<p>– Azt a menyasszonya megmondhatta volna önnek, hogy nem
igaz.</p>
<p>Erre aztán Erzsike veté magát közbe. Olyan szépen könyörgött,
hogy még ezt a kis szivességet ne tagadjam meg tőle. Kvatopil csak
így volt rávehető a convertitaságra. Hogy a lutheránusoknak is
kereszt van a templomukon; azok ostyában veszik fel a Krisztus
testét. Hogy itt nem koczkáztat az ember annyit a mennybeli
jussából; a főhadparancsnokságnál sem veszik olyan rossz néven,
mintha a «kurucz» kálvinisták közé lépne stb.</p>
<p>Az lett a vége, hogy nekem, a kálvinista presbiternek kellett a
lutheránus egyház számára egy áttérő lelket bevezetnem.</p>
<p>Mégis csak jó fiu lehettem én hajdanában, a míg a szívem így el
nem kérgesedett.</p>
<p>Végre minden akadály le lett győzve. Én beváltam gyámatyának,
Kvatopil Venczel vőlegénynek; Erzsike megkapta az excellentiás
mamától (most már tábornokné volt) a felmentvényt a sequestrált
tőkepénze fölötti szabad rendelkezésre; a biztosíték le lett téve,
a boa conscriptorok jóllakatva, fixumfertig mehettünk az esküvőre.
<span class="pagenum"><a name="Page_208" id=
"Page_208">-208-</a></span></p>
<p>A násznép állt a menyasszonyon és a vőlegényen kivül még a két
násznagyból; – a vőlegényé volt a zászlóaljparancsnok őrnagy – és
ennek a feleségéből.</p>
<p>Itt valószinüleg mindenki azt fogja tőlem kérdezni, hogy hát a
másik násznagynak a felesége miért nem volt ott?</p>
<p>Kényes kérdés! Sőt mondhatnám csiklandós!</p>
<p>Igen röviden végezhetnék vele azzal a válaszszal, hogy a
feleségem éppen akkor Szabadkán volt vendégszereplésen; meg volt ő
is híva, de nem jöhetett.</p>
<p>Tudom, hogy ez a válasz tökéletlen.</p>
<p>Mindenekelőtt egy axiomát kell felállítanom.</p>
<p>– Tisztességes férjnek nem szabad okot adni a feleségének a
féltékenységre; de ok nélkül féltékenynyé tenni a feleségét, megint
nem szabad.</p>
<p>Annyi szent igaz, hogy én az Erzsike nevét az asszonyom előtt
soha ki nem mondtam. («Papucshős!») Volt-e róla tudomása? azt nem
tudom. Sokkal büszkébb volt, mint hogy valaha mutatta volna.</p>
<p>Az Erzsikének arczképe is volt s az ott volt az én iróasztalom
fiókjában. Még akkor is ott volt, a mikor már megnősültem. S én nem
mondhattam azt, hogy az öreg anyámnak a képe, ha történetesen kézbe
kerül. Hanem az történt, hogy mikor az orosz seregek betörtek az
országba, én is, előre látva az egyenlőtlen harcz végét, fogtam a
puskámat, felkötöttem a kardomat, nyakamba öltöttem a tarisznyámat,
búcsút vettem a feleségemtől s mentem a Görgey táborát fölkeresni –
gyalog. Útközben találkoztam Nyáry Pállal. «Hová ilyen fölpuskázva,
Móricz öcsém?» – Én tragicus pathossal feleltem rá: «Megyek
meghalni a hazáért.» – «Hát a tarisznyában mi van?» – «Egy sonka.»
– «No hát, mielőtt meghalnánk a hazáért, előbb együk meg a sonkát.»
– Azzal fölvett a szekerére. Rajta kivül még Patay József is a
szekéren volt. (Két tagja a debreczeni magyar kormánytanácsnak.) Én
még is szerettem volna tudni, hogy hová megyünk, a <span class=
"pagenum"><a name="Page_209" id="Page_209">-209-</a></span> mire
Nyáry azt felelte: «Hát, édes öcsém, a hogy a népdal mondja:
«Szalad a kutya Szeged felé. Lóg a farka Buda felé.» A
legfenyegetőbb halálvész között sem hagyta el a keserű ironiája.
Így mentem Nyáryval együtt Szegedre. Egy hét mulva a feleségem is
utánam jött. A szállásunkat rábizta a jó öreg Kovácsnéra. A derék
komikai művésznőnek nem kellett félnie a kozákoktól. A mint aztán
az oroszok megszállták Budapestet s a szigorú rendelet kiadatott,
hogy minden fegyvert, monturt és magyar bankót beszolgáltassanak,
mert a kinél egy tiltott tárgyat, vagy egy forradalmi kiáltványt
megtalálnak, hadi törvényszék elé állíttatik s főbe lövetik, akkor
a jámbor megbizott művésznő fogta az iróasztalom fiókjában talált
összes czók-mókot, azok között voltak Petőfinek a levelezései,
Klapka levele, az egész forradalom alatt irt naplóm, számtalan
érdekes adataival s azokat mind bedobta a kemenczébe s befütött
velük. Ebben a nagy autodaféban hamvadt el az Erzsikének az
arczképe is. Azt hiszem, hogy sejtettek valamit, de nem szóltak
soha.</p>
<p>És e szerint én csak magamban voltam ott az Erzsikének az
esküvőjén.</p>
<p>Az összejövetel az ő szállásán történt meg. Itt volt alkalmam
megismerkedni a násznagytársammal, a dragonyos őrnagygyal. Igen
derék, affábilis ember volt. Valóságos másolata egy igazi magyar
viczispánnak. Csupa kordiális kedélyesség, joviális tréfa; az ember
észre sem vette rajta, hogy katona. Plane, hogy osztrák katona. Úgy
szidta a «Bach-huszárokat», mint a jégeső. Ellenben a magyarokat
dicsérte. Ő nem volt Temesvárban bezárva, mint a főhadnagy; előbb
Olaszországban harczolt, azután került ide. A beszédét fűszerezte
magyar mondásokkal: körmönfont kifejezésekkel. – A feleségének is
bemutatott. Az is tréfásan történt: «az én házi sárkányom.» Pedig
nem volt valami sárkányfajta. Kapitális derék asszonyság volt, élte
javában. Igen csinos ábrázatú. Csak az az egy, hogy a beszédében
nem ismerte a pontot, meg <span class="pagenum"><a name="Page_210"
id="Page_210">-210-</a></span> a pauzát. Előttem az még előny, mert
én mindig úgy szerettem a hölgyeket mulattatni, hogy azok
beszéljenek, én meg hallgassak. A míg a menyasszony előjött az
öltözőből, az alatt engem megismertetett az ezredben szolgáló
valamennyi nős tisztnek a családi viszonyaival. Mikor aztán a
menyasszony teljes menyegzői díszben megjelent, kisérve a
vőlegényétől, a ki az egyik kezében a sisakját, a másikban egy
óriási kamélia csokrot tartott: akkor egész ünnepélyességgel ment
végbe a kérő- és kiadónásznagyok közötti formaszerű
jegyzékváltás.</p>
<p>Az őrnagy azonban csak az én irányomban volt kedélyes táblabirói
alak: a főhadnagygyal szemben folyvást előljáró maradt. Úgy
kommandirozott neki, mintha most is lovon ülne s «terepfutónak»
volna kiküldve. Az feszesen engedelmeskedett.</p>
<p>Rám egészen azt a benyomást tette a vőlegény, mint mikor a
svadrony élén ott ül a nyeregben a tiszt: kezdődik az apró
fegyvertűz, a puskagolyók elfüttyentenek a füle mellett, a granát
prüszkölve vág le előtte a földbe: s neki még csak a fejét sem
szabad félrekapni; míg egyszer aztán felhangzik a szabadító
vezényszó: «Előre! marsch! marsch! Kardki-kard! – Rajta, rajta! –
Üsd, vágd!» – Mit is mondok? Dehogy «üsd, vágd!» – «Szorítsd
hozzád: nem anyád!»</p>
<p>Végre a kommandószóra eljutottunk az oltárig.</p>
<p>Ez is megtörtént. Férjhez adtam az Erzsikét.</p>
<p>Ő igen bátran viselte magát. Persze, már volt benne
gyakorlata.</p>
<p>Hanem a vőlegénynek minden mozdulatát úgy kellett vezényelni. Ő
meg ehhez volt szokva. Alig birta a keztyűt lehúzni a kezéről. S
erővel jobbfelől akarta a menyasszonyát állítani; holott a pap azt
kivánta, hogy balról bocsássa. S mikor vége volt a szertartásnak,
olyanforma arczkifejezéssel fordult a násznagyához, mint a minő a
halálraitélt delinquensé, a ki már csak a legmagasabb kegyelemben
bizik. <span class="pagenum"><a name="Page_211" id=
"Page_211">-211-</a></span></p>
<p>– Minket balkézre eskettek meg.</p>
<p>– Ne félj fiam, biztatá őt a násznagya. Így szokták azt.
Balfelől áll a menyasszony: de azért a jobb kezeitek voltak
egymásba téve.</p>
<p>– Lehetetlen!</p>
<p>A jó Kvatopil már azt sem tudta, hogy melyik a jobb, melyik a
balkeze?</p>
<p>Hazatérett már aztán egy kocsin ültek – a boldog menyasszony és
a vőlegénye.</p>
<p>Erzsike szállásán ott várta a násznépet a pompás lakoma. Fel
volt terítve.</p>
<p>Mikor aztán a boldog férj felhozta a kedves életepárját közénk,
akkor egyszerre levetette magát a pamlagra s arczát a két tenyerébe
takarva, elkezdett keservesen sírni.</p>
<p>Hát ilyen csodát még nem mutogattak, sem ingyen, sem
pénzért.</p>
<p>Hogy a vőlegény fakadjon sírva az esküvő után s legény-voltának
elvesztése fölött keserű könyhullatásokban adózzék.</p>
<p>A két hölgy aztán két oldalt fogva, elkezdte kérlelni,
vigasztalni, de ő csak nem birta érzelmei kitörését visszafojtani.
Az őrnagy is szépen biztatgatta: «Ejh, édes barátom. Nem kell azt
olyan tragice venni. Lám én is átestem rajta. Lássa milyen jól meg
vagyok most a házi sárkányommal.» Ez sem volt balzsam a nagy
fájdalmára. Utoljára aztán haragba jött az őrnagy: «Ezer török
koponya! Főhadnagy úr! Fog ön nekünk itten produktiót tartani a
magasabb érzékenységből! Bomba és gránát. Ölelje meg mindjárt
szépen a feleségét!»</p>
<p>Az Erzsike mindig csak rám nézett, mintha könyörögne. Megszántam
szegényt.</p>
<p>– Főhadnagy úr! mondék. Tanult ön angolul?</p>
<p>Az új házas meg volt lepetve.</p>
<p>– Igen.</p>
<p>– Ollendorf nyelvtanából?</p>
<p>– Hát igen. <span class="pagenum"><a name="Page_212" id=
"Page_212">-212-</a></span></p>
<p>– Emlékezik a 2-ik gyakorlatra: «Miért sír a kapitány?» «Azért,
mert az angolnak nincsen kenyere.» No hát adjunk az angolnak
kenyeret.</p>
<p>Erre mind valamennyien elnevették magukat. A barátom is.</p>
<p>S ezzel aztán vége lett a scenának. Asztalhoz ültünk, s a
megkezdődött vidám poharazás között sokat tréfáltunk a fölött, hogy
mily bolondos furcsa ötlet volt, Ollendorftól azt kérdezni, hogy
«miért sír a kapitány?» s azzal válaszolni rá, hogy «az angolnak
nincs kenyere.»</p>
<p>Maga ez a paradox kedélyállapot azonban megfejthetlen talány
maradt előttem.</p>
<p>Csak több év mulva akadtam rá az igazi nyitjára.</p>
<p>Egészen más oka volt annak a sírásra, mint a mire a grammatikus
gondolt.</p>
<h2>XVI. FEJEZET.</h2>
<p class="center">KATONADOLOG.</p>
<p>Az idyll nem soká tartott, csakhamar felváltotta az epos.</p>
<p>A háboru kiütött, de nem a fiatal házastársak, hanem az európai
hatalmasságok között. Az én gyámoltjaimat ez csak annyiban
érdekelte, hogy Kvatopilt is mozgósították; a dragonyos ezredével
együtt vitték a keleti határszélre. Természetesen Erzsike is vele
ment.</p>
<p>Hirtelen történt az eltávozásuk. Együtt jöttek el hozzám
búcsúvételre. Kvatopilnak az arcza ragyogott az örömtől s ez
viszfényét találta az asszonyság derült mosolyában. Háború lesz! A
katonának most virágzik a buzája!</p>
<p>Az évnegyedenkint megküldendő pénz végett mulhatlan volt velem
tudatni a tartózkodásuk helyét.</p>
<p>– Czímünk egyelőre: «An Ihre hochwohlgeboren Frau
Oberlieutenantin Elisabeth von Kvatopil». Egyelőre! Később
valószínűleg haladunk alább és feljebb. <span class=
"pagenum"><a name="Page_213" id="Page_213">-213-</a></span></p>
<p>– «Alább» a határ felé, és «feljebb» a ranglépcsőn? mondám én,
kitalálva a feladott rebust.</p>
<p>Az én gyámfiam (öt évvel idősebb, mint én) igen meg volt
elégedve a helyes megfejtésemmel.</p>
<p>A legjobb kedvben távoztak el tőlem.</p>
<p>Én azután minden hónapban kaptam a gyámleányomtól levelet. De
nincs az a lóugrással kombinált sakkfeladvány, a mely az ő
járáskelésükkel kiállja a versenyt. Ma délnek, egy hónap mulva
nyugotnak, aztán fel északnak, előre, hátra, megint visszafelé,
olyan ismeretlen falucskákban, hogy nagyító üveggel kellett
keresnem a helyet a térképen, utoljára átugrott a hadiszállás
Moldvába, Oláhországba: körülugrálta Jassyt, Bukarestet, végig
ugrált a Pruth mellett, utoljára megállapodott Czernoviczban, míg
onnan is tovább nem kelt Przemislbe; a honnan aztán szerencsésen
visszakerült, Stryn, Munkácson, Tokajon, Miskolczon, Kecskeméten,
Kalocsán keresztül megint Budapestre.</p>
<p>Erzsike mindenütt vele járt hűségesen a férjével. Téli, nyári
viszontagságokat, a mikben az ilyen fegyveres kéjutazás ugyan
bővelkedik, együtt szenvedett át vele. Levelei, a melyeket ez alatt
hozzám küldözött, maguk egy igen érdekes fejezetet képeznének a
katonatiszti életből. Opportunitási okok tartóztatnak vissza
azoknak közzétételétől: még elriasztanám vele a fiatalságot (értem
a nőnemen lévőt) az Erzsike példájával.</p>
<p>Sokszor elgondolkoztam rajta, hogy ez az asszony mennyire
megjósolta mindezeket magáról, mikor a komáromi sziget kis
fakunyhójában egymás mellett ültünk: szalmáskunyhó, tehénistálló,
ostromolt vár, casamata boltja, komédiás konyhasátora, táborozó
katona bivouacja, mindenütt boldogít a szerelem; az édes illuzió
tündér-palotát tud azokból elővarázsolni. S a tábort járó tiszt nem
lehet valami kellemes férj. Zaklatva, boszantva, előljáróitól
chikanálva, időjárástól paskolva, ellenséggel farkasszemet nézve,
és soha rá nem eresztve; örök czivódásban a <span class=
"pagenum"><a name="Page_214" id="Page_214">-214-</a></span>
barátságtalan lakossággal, rosszúl látott vendég, a kinek a nyakán
nehéz kölöncz a magával hordott feleség. És az mégis szerelemmel
követi őt mindenfelé s türi a nehéz indulatait.</p>
<p>És ő ezt mind előre megjósolta magának! Mi következik még?</p>
<p>Hanem az előléptetési lajtorján nem történt semmi haladás. A
legutolsó levél czíme is így szólt: «főhadnagyné asszonyság».</p>
<p>Mikor a nagy világháborúnak vége volt, mely annyi keserű
kiábrándulást hagyott hátra, egy délután megint bekopogtat hozzám
Kvatopil Venczel főhadnagy.</p>
<p>Nem volt már akkor Kálmán diákom. A «Délibáb» megbukott. A
helyett a «Vasársapi Ujság»-ot szerkesztettem: a lapon megnevezett
szerkesztő Pákh Albert helyett, a ki Græfenbergben feküdt betegen.
Új nevem volt: «Kakas Márton». Hejh de népszerű voltam akkor!
Voltak Kakas Márton pipák, tajtékból, cserépből, kakasfejű
emberalakkal: a nemzet igazán szájában hordott, s ha nem is
tömjénnel, de annál is becsesebb dohánynyal füstölte meg a
bálványképemet. O tempi passati!</p>
<p>– Ah, te vagy az, kamerad! (A lakodalom alkalmával
bruderschaftot ittunk.)</p>
<p>– Hát rám lehet ismerni még?</p>
<p>Az igaz, hogy a fizimiskája erősen megváltozott. A hadjárat
alatt meg lett engedve a tiszteknek, hogy szabályzaton kívüli
szakálleresztéseket produkáljanak. Venczelnek à la Haynau szakálla
volt; a mi úgy eszközöltetik, hogy a bajuszhoz egy darab a
kiborotvált szakállból hozzásodortatik, mintha a kettő egy volna, a
mi az arcznak formidabilissá tételéhez nem kevéssel járul.</p>
<p>De még nevezetesebb korrektura volt az arczán, hogy az orra
egészen veres volt. Valóságos egy darab rubin.</p>
<p>Azon is kezdte, hogy a mutatóujját az orra hegyére tette.</p>
<p>– Látod-e ezt? Ez az egész acquisitióm a török-orosz
<span class="pagenum"><a name="Page_215" id=
"Page_215">-215-</a></span> háboruból. Ez a veres orr. A mult télen
a galicziai határon táborozva tettem rá szert egy kriminális
muszka-szélben, künn a mezőn egész éjjel. A porrátört havat, mint
megannyi varrótűt vágta az arczunkba a szél. S még csak háttal se
lehetett fordulni. Reggelre ilyen lett az orrom. Azon a héten húsz
emberem megfagyott a nyeregben, fele a katonáimnak a lazaretumba
került, tüdőgyuladásban, scorbutban, éhségtyphusban. A századomból
nem hoztam többet haza negyven legénynél. És ezt a veres orrot,
mint trophæumot.</p>
<p>Nekem egyaránt bajos volt, akár gratulálnom hozzá, akár
sajnálkoznom rajta.</p>
<p>– És bár legalább verekedtünk volna valahol! De végigjárni egy
másfélesztendős háborut, a nélkül, hogy a kardomnak egyéb dolga
lett volna, mint a szénarequirálásnál a henczegő parasztnak a
hátára húzkodni a lapjával. Néha olyan közel álltunk az ellenséghez
az előörsön, hogy igy nézhettünk egymásnak a szájába, s nem volt
szabad egymásra rohannunk. Egyszer a törökkel álltunk szemközt,
másszor a muszkával. Nekem mindegy lett volna, akármelyikre
eresztenek, csak eresztettek volna. Nem! Mikor már azt hittem, hogy
no most kezdődik a patália, megint csak «hüvelybe a kardot!» s
megint odább masirozni. Inkább megtettem volna, hogy lóháton
ostromlok sánczokat. Hát az az átkozott sok puliszka, meg a
kukoricza málé! Csakhogy az is volt! De mikor az sem volt. Lóhús!
félig megsülve! Köszönöm szépen!</p>
<p>– No de hála Istennek, vége van már. Vigasztalám én.</p>
<p>– Vége bizony. De hát mit nyertem én vele?</p>
<p>Itt a gallérjára mutatott. Ott bizony még most is csak két
csillag ragyogott.</p>
<p>– Semmi avancement. Ott vagyok, a hol voltam. Pedig az őrnagyom
quietált: kénytelen volt vele, úgy tele lett minden tagja
rheumával. Helyébe avancirozott az első kapitány, annak a helyébe a
másodkapitány. Ez a <span class="pagenum"><a name="Page_216" id=
"Page_216">-216-</a></span> hely most üres. Én vagyok a legidősebb
főhadnagy. De semmi szó rólam. Főbe lőni való állapot.</p>
<p>Én komolyan intettem, hogy erre ne gondoljon. Vannak egyéb
kötelességei is. A kinek olyan kedves felesége van.</p>
<p>– Már az igaz, pajtáskám, hogy az egy angyal! Mit állt ki ez a
nő e keserves idők alatt, arra én vissza sem merek gondolni.
Mindenütt velem volt, nála nélkül talán elpusztultam volna.
Pajtáskám, te azt nem is tudod, micsoda üdvösség az, mikor az ember
a kegyetlen hózivatarban végezte a rondeot, s a kvártélyára
visszavergődött, ott találni egy tündért, a ki egy pohár forró
punchcsal várja.</p>
<p>– Tudom, próbáltam.</p>
<p>– A punch soha el nem maradt. Ha aranyért volt kapható a rhum,
még is megszerezte akárhonnan. Maga szánkára ült s napijáróra
elment a városba, hogy bevásárolja. Gyémántszivű asszony! És aztán
még most is szeret. Daczára ennek a vörös orrnak is szeret. Azt
mondja, hogy az nekem igen jól áll. Még az sem bántja, hogy most is
csak főhadnagynénak hivják. Ha ő nem volna, rég golyót röpítettem
volna az agyamba.</p>
<p>Én aztán igyekeztem őt megvigasztalni, hogy egy aktiv
szolgálatban levő főhadnagy többet ér a világ piaczán, mint egy
generális extra statum.</p>
<p>Azzal végezte, hogy meginvitált magához estélyre, egy pohár
punchra; mihelyt a szállása elfogadásra képessé lesz téve.</p>
<p>Nem mentem el.</p>
<p>Többször hítt, levélben is, a felesége nevében is, soha sem
mentem hozzájuk punchra. Ha aztán összetalálkoztunk, találtam
valami mentséget.</p>
<p>Egyszer azt mondtam, hogy a fejem fájt; másszor meg sürgős
dolgom akadt; menmeg, hogy váratlan vendégeim jöttek faluról
stb.</p>
<p>Venczel barátom pedig mindannyiszor azzal a keserves
felsóhajtással végezé: <span class="pagenum"><a name="Page_217" id=
"Page_217">-217-</a></span></p>
<p>– Főbe lövöm magamat! Még mindig semmi avancement.</p>
<p>Egyszer aztán én is meguntam a sok hazudozást, s megmondtam a
barátomnak az igazat.</p>
<p>Azaz hogy, álljunk meg csak! Ugyanis háromféle «igaz» van a
világon.</p>
<p>Az egyik «igaz» az, a mi a barátomnak tetszik, de nekem nem
tetszik.</p>
<p>A másik «igaz» az, a mi nekem tetszik, de a barátomnak nem
tetszik.</p>
<p>A harmadik «igaz» pedig az, a mi a barátomnak sem tetszik, meg
nekem sem tetszik, s a min aztán összeveszünk.</p>
<p>Hogy mindjárt a harmadikat illustráljam, hát ez az lett volna,
hogy «édes kamerádom, az én házamnál alkotmányos rendszer áll fenn,
a feleségem uralkodik, én pedig vagyok a «felelős.» S hogy én
minden héten eljárjak a te szép asszonyodhoz estélyre, erre a
törvényjavaslatra nem kapom meg ő felségétől a szentesítést.»</p>
<p>No hát ezt nem mondtam el neki.</p>
<p>A második lett volna az, hogy «édes főhadnagy, én egész más
sphærában élek, mint ti. Én végtelenül tisztelem a te társaságodat,
de én a te kollegáiddal nem tudok miről diskurálni.»</p>
<p>Ezt sem mondtam el neki.</p>
<p>Hanem elmondtam azt a harmadik igazat, hogy «kedves Kvatopil! Ha
te meg akarod tudni az okát, hogy miért nem haladsz előre a tiszti
rangfokon, hát tudd meg. Azért, hogy velem barátkozol. Én ingrata
persona vagyok a hatalmasok előtt. Épen tegnap tartott a lakásomon
házmotozást a rendőrség; minden irott papirost, a mit találtak,
összepakoltak, elvitték; még a rámákból is kiszedték a képeket. S
aztán Prottman fél napig vallatott, hogy mit tudok Kossuth
proklamátiójáról, meg a dolláros bankjegyekről? Ha te én hozzám
járogatsz, irdogálsz, plane, ha még én is szüntelen ott mulatok a
te katonatiszt barátaid <span class="pagenum"><a name="Page_218"
id="Page_218">-218-</a></span> közt, szentül azt hiszik, hogy te is
benne vagy a conspiratióban. Jó szerencse, hogy a meghivó
leveleidet azonnal el szoktam égetni, külömben most azokat is
osztályozná Prottman.</p>
<p>Ez meghökkenté a barátomat.</p>
<p>– Hiszen én csak egy pohár punchra hivtalak.</p>
<p>– Punch ide, punch oda. A policzáj ezt «puts»-nak olvassa. Aztán
te neked magadnak is jobb lenne, ha felhagynál a punch-ivással,
mert attól lesz vörös az orrod.</p>
<p>(No hát ez volt az az «igaz», a mi mind a kettőnknek
tetszett.)</p>
<p>– Gondolod? Igazad van! Magam is úgy érzem, mikor egy pohár
punchot lenyeltem, mintha az orrom elkezdene egyszerre dimensiókban
nyerni s világosságot sugárzana ki maga körül. Mától fogva nem
iszom több punchot. Szavamat adom. Hányadik van ma? Január 23?
Jegyezd fel a naplódba. «Január 23-án Kvatopil Venczel főhadnagy
lekötötte nálam a lovagias szavát, hogy soha több punchot nem fog
inni.»</p>
<p>Nem hagyott békét, a míg ezt be nem irtam a
jegyzékkönyvembe.</p>
<p>– Még többet: «és semmiféle pálinkát, snapszot: sem bort, sem
sört, egy szóval semmi spirituosumot.»</p>
<p>Ezt mind protokollumba kellett vennem.</p>
<p>– És már most esztendő és egy nap mulva majd lásd meg az
eredményt. Semmit többé, mint tiszta vizet.</p>
<p>Esztendeig csakugyan nem láttam aztán Kvatopilt. Ez alatt az
Erzsikéről sem hallottam semmit.</p>
<p>Egyszer azonban megint csak beront hozzám a főhadnagyom. Még
mindig csak két csillag viselője.</p>
<p>– De már ez csakugyan főbelőni való állapot. Már megint
prætereáltak! – Már ezt nem türhettem tovább. Felmentem az
ezredeshez: «Uram, excellenz! Én már tizenkét éve szolgálok.
Kötelességem hiven teljesítem. Soha megdorgálva nem voltam. Értem a
szabályzatot. <span class="pagenum"><a name="Page_219" id=
"Page_219">-219-</a></span> A lovagló iskolát vezetem. És mégis
mellőzve vagyok. Kivánom tudni, hogy mi kifogás van ellenem?»</p>
<p>– No, ez férfias fellépés volt, kamerád.</p>
<p>– És tudod, mi választ nyertem? – Csakugyan te neked volt
igazad.</p>
<p>– A velem fentartott gyanús ismeretség?</p>
<p>– Oh dehogy! Ki az ördög törődik a ti policzájotok
fecsegéseivel? Nem te! Hanem ez a vörös orr! Ez itt ni! Ez áll az
utamban.</p>
<p>S megczibálta mérgesen az útjában álló akadályt, mintha csak
valami makacs remonda került volna a kezébe.</p>
<p>– Nem értem.</p>
<p>– Mindjárt megérted. – Az ezredes egész nyiltsággal felelt meg
az interpellátiómra. «Kedves Kvatopil! Ön csakugyan a legjobb
conduit-listával van ellátva, csupán csak az az egy hibája, a mi
sulyosan vet a latba: hogy erősen neki adta magát az italnak.» –
«Mit? én? az italnak? hisz több esztendejénél, hogy nem iszom mást,
mint vizet.» – «Lehetetlen!» – kiált fel az ezredes; – «hát az a
veres orr?» – «Ezt én a táborozás alatt szereztem magamnak.» – Az
ezredes a fejét rázta hitetlenül. – «No hát én be fogom
excellentiádnak bizonyítani, hogy igazat mondok, van irásbeli
bizonyítványom róla.» – «No arra kiváncsi vagyok.» – Ezzel
egyenesen ide rohantam hozzád. Kedves barátom, instállak,
kényszerítelek a mennybéli üdvösségedre, ha engem szeretsz, ha
szeretted valaha Erzsikét, ha egy emberéletet meg akarsz menteni,
add ide nekem azt a bizonyos jegyzőkönyvedet, a mibe ezelőtt egy
évvel beirtad azt az én lovagias szavamra tett fogadásomat, hadd
mutatom meg az ezredesnek.</p>
<p>Én erősen huzódoztam ettől az indítványtól.</p>
<p>– Kedves kamerádom. Nekem ebben a jegyzőkönyvben mindenféle
kényes adataim vannak feljegyezve, a mik éppenséggel nem arra
valók, hogy azokat rajtam kivül más olvasgassa.</p>
<p>Azonban addig biztatott, hogy ő ezt a könyvecskét a <span class=
"pagenum"><a name="Page_220" id="Page_220">-220-</a></span> kezéből
élve ki nem hagyja venni, csupán csak azt a lapot mutatja meg az
előljárónak, a mi az ő szent fogadalmára vonatkozik, míg utoljára
is kénytelen voltam azt neki rendelkezésre bocsátani. Igérte, hogy
egy óra mulva visszahozza.</p>
<p>Meg is tartotta a paroláját. Egy óra alatt visszakerült, átadta
a könyvecskémet, megölelt, kebléhez szorított.</p>
<p>– Barátom! Boldoggá tettél. Czélnál vagyok. Ő excellentiája, a
mint elolvasta a jegyzőkönyvedbe irott fogadást, akkorát kaczagott,
hogy megszámlálhattam, hogy négy foga van plombálva aranynyal. –
Szent Isten! – ő aranynyal eszi az aranyat, én pedig csonttal rágom
a csontot! – Aztán, hogy magához tért a nevetésből, a vállamra
ütött s azt mondá: «Főhadnagy úr! Önnel csakugyan nagy méltatlanság
történt; ön nem iszákos, tévedés volt a dologban. Ennek
reparáltatni kell! Most már szavamat adom önnek, hogy a
legközelebbi avancementnál megkapja ön a harmadik csillagot.</p>
<p>Az én barátomat már ez az igéret is a hetedik égbe emelte. A
remény visszaadta neki az életkedvet.</p>
<p>Hát ez a katonaélet speciálitása.</p>
<p>Ebből az örömből mi fakó civilisták nem kapunk. – Kivált holmi
jámbor poéta! Annak csak egy csillaga van. Az is a feje fölött
magasan. Ha elérheti, megfoghatja, az övé; – ha maga el nem éri:
mástól meg nem kapja.</p>
<h2>XVII. FEJEZET.</h2>
<p class="center">NE VIGY MINKET A KISÉRTETBE.</p>
<p>A legszebb üstökös csillag, a melyet én láttam, volt az
1858-iki. Két hétig volt látható az égen. Október 1-től 15-ig s ez
alatt folyton a legderültebb idő volt, még csak egy felhő sem volt
az égen. E közben az üstökös folyvást közeledett a földhöz, egyre
nagyobbodva, alakja tökéletesen <span class="pagenum"><a name=
"Page_221" id="Page_221">-221-</a></span> hasonlított egy török
kardhoz, utoljára fényes nappal is látható volt már.</p>
<p>Nagy okom van erre az üstökösre ilyen jól visszaemlékezni.</p>
<p>Ezen év szeptemberében mellvérzést kaptam. Fiatal korban
vésztjósló jelenség.</p>
<p>Házi orvosunk, az áldott emlékü Kovács Sebestyén Endre, azt
mondta, hogy «nem kell neked semmi orvosság, hanem eredj utazni, s
asszonyhoz ne közelíts.»</p>
<p>Megfogadtam az utasítást s ősz kezdetén vállalkoztam egy merész
útra, lóháton bejárni Erdély nyugati havasait. Régi jó barátom
Török Gábor, (a szabadságharcz alatt kormánybiztos) és a két fia
voltak a kalauzaim, a kik már máskor is bejárták ezt a gyönyörü
vidéket. Tizennégy napig mindennap öt-hat óra hosszat nyeregben,
néhol úttalan erdőkön keresztül, meredek sziklaösvényeken fel és
le, patakokat, hegyi folyamokat átusztatva, ugyanazon vastagtalpu
bagariákban a tiszteletünkre rendezett bálban tánczolva, a
melyekben a lovon ültünk, útközben a deres gyepen szalonnát
falatozva, s törkölypálinkát kortyogatva hozzá, ezt nevezem
radicalis curának – mellvérzés ellen.</p>
<p>Nekem használt.</p>
<p>Végig jártam úti kiséretemmel, mely utóbb tíz főre
felszaporodott, a Bihar hegységét, rátaláltam a sziklasirra, mely
alatt a hős halált szenvedett jó barát, Vasváry Pál nyugszik,
voltam a magyar Californiában, Abrudbánya, Verespatak aranytermő
bányavidékén; lefestettem a csodaszép bazalthegyet, a Detonátát, a
melyhez hasonló érdekes földtani alakzat alig lehet; voltam a
Csetátye Máréban, a római uralom e megdöbbentő emlékében: egy
óriási hegy, mely aranyat termett; azt kivájta egészen egy
leigázott nemzet rab-keze. Mikor még alább túrták az aknákat, a
kivájt hegy teteje beszakadt, maga alá temetett rabot és rabtartót.
Most ott tátong, mint egy körhegy a holdból.</p>
<p>Ezen kedves emlékü utazás alatt kisért folyvást az égen ama
bámulatos szép üstökös. <span class="pagenum"><a name="Page_222"
id="Page_222">-222-</a></span></p>
<p>Az út eredménye az volt, hogy én egészséges tüdővel tértem haza.
Az üstököstől pedig azt az eszmét kaptam, hogy egy humoristicus
hetilapot kezdjek meg, s azt «Üstökös»-nek czimezzem. Ez nekem
huszonöt esztendei munkát adott.</p>
<p>Akkoriban nagy befolyása volt annak. Előleges és utólagos
censura mellett egy igaz szót, egy biztató szót csak versben, csak
anecdota alakban lehetett elmondani. – Néha egy sajtóhiba is
megtette. Például: erre a kérdésre: «mit csináljon most a magyar
ember?» – ez a válasz: «várjon és türjön», hanem a «türjön»
sajtóhibából két «r»-rel szedődött, s ebből az olvasó azt vette ki,
hogy «Türr jön!» – S ezt kiegészíté az országszerte énekelt népdal:
«Hoz Türr Pista puskát!»</p>
<p>Még más jelentése is volt az üstökösnek. A néphit háborút jósolt
belőle.</p>
<p>Akkoriban ez volt az általános imádság: a háború.</p>
<p>S a következő év csakugyan meghozta azt.</p>
<p>III. Napoleon historicus újévi köszöntője előre jelzé az év
nehéz sorsát.</p>
<p>Egy napon ismét meglátogatott az én főhadnagyom; még mindig
gyámatyja voltam. Az arcza ragyogott az örömtől.</p>
<p>– Barátom, Isten hozzád!</p>
<p>Furcsán kezdi!</p>
<p>– Talán már a zsebedben az előléptetés?</p>
<p>– Az még nincs; hanem az indulási parancs. Megy az egész
ezredünk Lombardiába, s onnan tovább. Háborunk lesz az olaszszal.
De kérlek, el ne mondd senkinek; mert ez államtitok.</p>
<p>– Tudom én ezt régen.</p>
<p>– Honnan tudod?</p>
<p>– Hát magától a rendőrfőnöktől. Egy napon valamennyi budapesti
lapszerkesztőt felhivatott magához, s kemény parancsot adott ki,
hogy a bekövetkezendő hadjárat előkészületeiről egy betüt se
merjünk irni. És igy a <span class="pagenum"><a name="Page_223" id=
"Page_223">-223-</a></span> leghitelesebb kútforrásból értesültünk
a hadjárat megindulásáról.</p>
<p>– No azt okosabban csinálhatta volna.</p>
<p>– E szerint jövendőben hová czímezzem az utánatok küldendő
pénzesleveleket?</p>
<p>– Oh, kedves barátom, sehová sem. Erzsike itthon marad; az
asszonyát senki sem viheti magával, még az ezredes sem. Nekem
pedig, attól a naptól fogva, a mikor hadilábra állunk, dupla
fizetés jár. Hát csak add át az Erzsikének magának a pénzét.</p>
<p>– Majd elküldöm neki.</p>
<p>– Én azt mondtam, hogy «add át.» Vidd el neki magad
személyesen.</p>
<p>– Nagyon megtisztel ez a bizalmad.</p>
<p>– Ez több, mint bizalom. Én kivánom, hogy a míg én oda leszek,
járj oda hozzá, légy nála mindennapos vendég, találd otthon
magadat!</p>
<p>– Mennykőt is! Hát csakugyan olyan nyámnyila ficzkónak tartasz
engem, a kire egy szép asszonyt – à outrance – rá lehet bizni?</p>
<p>– Au contraire! Az ellenkezőről vagyok bizonyos. Az ilyen
dologban tudom, hogy nincs érvénye a becsületességnek. A mit az
ember a jó barátaitól kivánhat, az egyedül a discretio. Jól vagyok
értesülve mindenről. Az asszony nekem mindent meggyónt. A kis
fa-kunyhót a komáromi szigeten, aztán meg a látogatást az
udvar-szobában, – a találkozást a pogány-oltáron… Hehehe! Jól
ismerünk minden körülményt!</p>
<p>(Ez már hallatlan! Hogy egy szép asszony maga blaguirozzon!)</p>
<p>– De, édes kamerádom, becsületemre…</p>
<p>– Itt nincs becsületről szó. Te szerelmes voltál bele s a ki
egyszer az Erzsikét szerette, az azt többé el nem felejtheti.
Jupiter főfőisten is volt, a legszebb asszony férje is volt, még
sem tartotta meg a tíz parancsolatot. Jobb, ha tiszta bort töltünk
a pohárba. <span class="pagenum"><a name="Page_224" id=
"Page_224">-224-</a></span></p>
<p>– De én ismétlem, hogy semmiféle bort sem töltök a
poharadba.</p>
<p>– Lirum-lárum! Ismerjük ezt már! Az Erzsike minden emberből
bolondot csinál, gúnyt üz az imádóiból: egyedül te rólad szól
mindig elragadtatással. Mikor a te neved kerül elő, akkor nagyot
sóhajt s azt mondja: «és én az övé lehettem volna!»</p>
<p>– No hát ez legjobban bizonyítja, hogy minden vonatkozás egészen
plátói természetü volt közöttünk.</p>
<p>– Nagyon jól adod! Hiszen épen az tetszik nekem te nálad
legjobban, hogy ilyen komoly arczczal tudod a magad álláspontját
fentartani. Más ember a te helyzetedben dicsekednék a nagy
szerencséjével; te pedig nemesen eltagadod. Nem kompromittálsz
senkit. Ez az előnyöd valamennyi jó barátom fölött. Inkább te rád
bizom őt, mint bárki másra.</p>
<p>– De hát bízd őt saját magára. Tartsd fenn a hitvesi hűség
érzetét nála. Irj neki mindennap levelet a táborból.</p>
<p>– Jaj, barátom, a levél nem teszi meg. Nem is lehet ottan
irkafirkálni, ábrándozni. Erzsike nem is afféle sentimentalis
asszony. Te tudod, hogy milyen sok temperamentuma van…</p>
<p>– Én bizony nem tudom.</p>
<p>– De én tudom bizonyosan, hogy a mint a jobb lábamat átvetem a
lovon, már hűtlenné fog lenni hozzám. Ez neki a természettől
adatott, mint nekem a hadakozás, neked meg a versirás. Ha én egy
nap lovon nem ülhetek, beteg vagyok, ha te egy nap regényt nem
irhatsz, beteg vagy; ha egy szép asszonynak egy nap nem udvarolnak,
migrainet kap. – No kezet rá, hogy meglátogatod az én Erzsikémet, a
mig én távol leszek. És vigasztalni fogod.</p>
<p>Valósággal könyek jöttek szemeibe.</p>
<p>No ez is olyan helyzet, a milyennel még soha olvasó nem
találkozott regényben. S azt még csak el fogja hinni nagy nehezen a
tisztelt olvasó, hogy egy háborúba induló férj erőnek erejével rá
akarja birni a jó barátját, hogy <span class="pagenum"><a name=
"Page_225" id="Page_225">-225-</a></span> távolléte alatt
vigasztalja a csoda szép feleségét; de hogy a jó barát
kézzel-lábbal tiltakozzék e rengeteg nagy szerencse ellen, már
ennek az elhitelére nem tudom, hogy hol találok jóakaratu
publikumot.</p>
<p>– Barátom! – szólt végre, könyeit letörülve Kvatopil, s a közben
az egyik kezemet erősen fogva tartá a kezével. – Tudod, most mink
mind lemegyünk Olaszországba, derék lovasok, dragonyosok,
uhlánusok; a huszárok már ott vannak. Ide jönnek helyettünk a
garnizonba az «önkéntesek». Ezek a harkályok a piros peluche
gallérral. Ezek fognak itt graszszálni a mi távollétünk alatt. Ha
én rajtam megesik az a gyalázat, hogy egy ilyen piros prémes
cichoriahuszár foglalja el a helyemet, én képes vagyok előbb főbe
lőni magamat, azután a feleségemet. Ugy-e nem engeded ezt
megtörténni. Hogy engemet holmi töltöttkáposztafaló, kötényostromló
jézusmáriahuszárhadnagy családi szentélyemben meggyalázzon. – Ha
egy ilyen kakadu meglátja az előszobában a fogason lógni ezt a te
astrakánprémes bundádat, ezekkel a nagy chalcedon gombokkal, úgy
megijed tőle, hogy elszalad.</p>
<p>Nagy nevetés lett mind ennek a vége.</p>
<p>Szépen elbucsuztunk egymástól. Kvatopil a legszebb reményekkel
távozott el a dicső pályára, mely neki hírt és előmenetelt
kinált.</p>
<p>Ország-világ feszült figyelemmel leste a csatatéren történtekről
jövő hireket.</p>
<p>Ez a bucsujelenet ápril végén történt közöttünk.</p>
<p>Egy májusi napon hoztak a hivatalos lapok rövid tudósítást a
montebelloi csatáról. Nem volt az ütközet, csupán erőszakolt
kémszemlészet osztrák részről, egy tizenkétezer emberből
összeállított, minden fegyvernemü hadtesttel. Mind az osztrákok,
mind a francziák elég vitézül verekedtek. Egyéb részletekkel a
hivatalos communiqué nem szolgált.</p>
<p>Én azonban egy sebes futár barátságából, a kit a csatatérről a
budai hadparancsnoksághoz küldtek, <span class="pagenum"><a name=
"Page_226" id="Page_226">-226-</a></span> kaptam egy magánlevelet
is a csatatérről. – Kvatopil irta.</p>
<p>«Kedves barátom!</p>
<p>Sietve irok a csata után. Egész ezredünk tűzben volt, a franczia
chasseuröket megszalasztottuk; Montebelloig üldöztük. Én könnyü
sebet kaptam a homlokomon; mely azonban nem gátol a tovább
harczolásban. Fővezér azonnal kinevezett kapitánynyá; harczvonal
előtt megdicsérve vitézségemért. Tudasd ez örömhírt kedves
feleségemmel. Neki nem irhatok. Ezer csókot mindkettőtöknek</p>
<p class="right">Kvatopil Venczel; százados.»</p>
<p>De még utóirat is volt.</p>
<p>P. S. Ezt a levelemet senkinek ne mutogasd, s a kezedből ki ne
add: a mint elolvastad, azonnal semmisítsd meg; mert ha
megtalálják, engemet a legnagyobb bajba hozasz; miután nekünk innen
a táborból absolute semmi levelet nem szabad irnunk. Azért is
czímeztem ezt tehozzád és nem a feleségem nevére; mert a te
discretiódról bizonyos vagyok. Ő dicsekedve mutogatná a levelemet.
Égesd el azonnal.</p>
<p class="right">K. V.</p>
<p>No már most ez a levél egyenesen kötelességemé teszi, hogy az
Erzsikét meglátogassam. Ezt a hírt csupán élő szóval lehet neki
megmondani.</p>
<p>Azt is tehetném ugyan, hogy a Kvatopil levelét megsemmisítsem, s
aztán magam tudassam a nejével levélben a tények érdemleges
tartalmát, de akkor meg az én levelemet fogja fűnek-fának
elmutogatni, s a baj meglesz.</p>
<p>Ha fényes nappal megyek hozzá, minden ember meglát. Nekem nem
lehet incognito járnom, mert úgy ismernek, mint a rossz pénzt. Még
hozzá épen most kaptuk fel a magyar nemzeti viseletet. Egy hét óta
a hányan hordjuk, mindannyiunknak a nevét utánunk kiabálják az
utczán. Nagy inség az, mikor az embernek mindenütt «éljent»
kiabálnak a fülébe, akárhová akarna is elsomfordálni.<a name=
"FNanchor_6" id="FNanchor_6"></a><a href="#Footnote_6" class=
"fnanchor">6)</a></p>
<p><span class="pagenum"><a name="Page_227" id=
"Page_227">-227-</a></span></p>
<p>Ha pedig olyankor megyek Erzsikéhez, mikor a gázlámpákat
meggyujtják «és» sötét lesz, akkor annál rosszabb.</p>
<p>S az ismét az elhihetetlen képtelenségek közé tartozik, hogy az
Erzsike lakásával átellenes háznak valamelyik ablakából egyik vagy
másik szomszédnő állhatatos kitartással ne lesse, hogy ki megy be a
kapun? S ha egy meglátott, holnap már tudja az egész színház!</p>
<p>Jó lelkiismeretü férj (ilyenek is vannak) hasonló esetben
nyugodt orczával lép a felesége elé s bejelenti nyiltan és
őszintén, hogy «édes angyalom, egy kellemetlen látogatást kell
tennem, ennél meg ennél a delnőnél, nem örömest teszem. Szeretném,
ha te is elkisérnél». – Erre az asszony természetesen nagylelkü
lesz, azt mondja: «csak eredj oda, fiacskám magad, tudod jól, hogy
én nem vagyok féltékeny.»</p>
<p>Azonban a feleségem épen vendégszerepelni volt Szegeden, csak
egy hét mulva vártam haza.</p>
<p>Ez még sulyosító körülmény az esetleges látogatásnál.</p>
<p>A mint így tanácskozom magam magammal, beállít hozzám egy
kaczkiás leány cseléd, a piaczrajáró födeles kosarából egy levelkét
vesz elő s gyanúsan körültekintgetve, kezembe adja.</p>
<p>A levélke illatos volt a zellertől, a mi közé el volt dugva.</p>
<p>Már a czimen megismertem az irást. Erzsike küldi.</p>
<p>Felbontottam, elolvastam. A cseléd ott állt.</p>
<p>Egyszer aztán megsokalta a várást s megszólalt:</p>
<p>– Választ kérek.</p>
<p>– Vagy úgy? Maga is itt van?</p>
<p>Még egyszer elolvastam a levelet.</p>
<p>«Kedves gyámom!</p>
<p>«Igen komoly közlendőm volna önnel. Kérem, látogasson meg.
Minthogy tisztelt neje most úgy is vendégszereplésen van, nem
jöhetne-e el ma hozzám ebédre? Csak magunk leszünk. Erzsike».</p>
<p>Az indokolás a legfurcsább! «Minthogy tisztelt neje <span class=
"pagenum"><a name="Page_228" id="Page_228">-228-</a></span> most
úgy is vendégszereplésen van». – No ezt tudhatja a «Fővárosi
Lapok»-ból. De a conclusio! «tehát eljöhetne hozzám ebédre». –
Aztán «csak magunk leszünk!» – Ha még ez sem kisértés?</p>
<p>Elkezdtem alá s fel járkálni.</p>
<p>A cseléd csak nézte, hogy vajjon megszámláltam-e már, hogy hány
lépés az ablaktól az ajtóig? Végre megsürgetett.</p>
<p>– Kérem. Nekem ebédet kell főznöm odahaza.</p>
<p>– Ahá! Tisztelem a nagyságos asszonyt, elmegyek hozzá
délelőtt.</p>
<p>– De nekem tudnom kell, hogy eltetszik-e jönni ebédre? Mert a
szerint főzök.</p>
<p>– Igazság! Tehát elmegyek ebédre.</p>
<p>Az Erzsikééknél is az lehetett a szokás, hogy hat napon át
zsugorgat az asszony, a hetediken, a jour fixen, aztán parádézik a
vendégek előtt.</p>
<p>No már most egészen benne vagyok a veszedelemben.</p>
<p>Ezt a meghivást nem lehetett visszautasítani.</p>
<p>«Komoly ügy!» – De nagyon is komoly.</p>
<p>Egy ifjukori eszménykép: most még szebb, mint valaha. A kinek
férje van. Derék jó ember. Nemcsak, hogy nem féltékeny, sőt
egyenesen megbiz vele, hogy busongó életpárját vigasztaljam. És én
nem tartozom az anachoreták szerzetéhez, a kik hangyákkal rakják
tele a csuhájukat, hogy a gonosz vágyakat elöljék a testökben
vele.</p>
<p>Elismerem, hogy én is csak olyan rossz ember vagyok, mint más.
Én sem vagyok jobb a Deákné vásznánál. Engem ne vigyenek
kisértetbe, mert én ott maradok.</p>
<p>Erősen kicsiptem magamat. Felvettem az új kávészinű attilámat,
az antik gombokkal; himzett nyakravalót kötöttem; felhuztam az
ezüst sarkantyús kordován csizmámat; az új pörge kalapom mellé
darutollat tűztem, rézsodronynyal kivert nyelű ezüst fokos egészíté
ki a toilettemet.</p>
<p>Ez volt azon év merész divatja, egy év mulva általános viselet
az egész országban. <span class="pagenum"><a name="Page_229" id=
"Page_229">-229-</a></span></p>
<p>S még azután a fodrászhoz is elmentem, s dús szőke hajamat
mesterséges csigákká bodoríttattam. – Csupa sulyosító
körülmények!</p>
<h2>XVIII. FEJEZET.</h2>
<p class="center">HIDEG ZUHANY!</p>
<p>Ugyancsak elővett a szívdobogás, mikor a végzetes expeditióra
indultam.</p>
<p>A míg a lakásomtól Erzsike szállásáig elmentem: a hány
érdemekben gazdag veterán szinésznő van a nemzeti szinháznál, azt
mind szemközt hozta rám a sors; az mind megállított, az mind
megkérdezte, hogy hová megyek? az mind észrevette, hogy de ki
vagyok csipve; az mind megfenyegetett, hogy «no no,
szalmaözvegy!»</p>
<p>De az ördög is volt velem, hogy fel kellett friziroztatni a
hajamat.</p>
<p>A mint az Erzsike lakásának a kapuján be akarok surranni, ott
meg a Sági Tóni ütközik belém. No még ez kellett! Közös jó ismerős
a vármegyénkből. A világ harangja.</p>
<p>– Servus pajtás! De régen láttalak. Épen most jövök az
Erzsikétől. Szörnyű kifordított kedvében van a menyecske. Majd
kidobott az ajtón. Bizonyosan valakire vár. Talán épen te rád
vár?</p>
<p>Végem van! Holnap minden ujságban benne lesz, hogy itt jártam.
Mert «quod licet bovi: non licet Jovi».</p>
<p>Ha visszafordulok, még rosszabb.</p>
<p>Siettem fel a lépcsőkön. Erzsike a harmadik emeleten lakott. Nem
volt «in natura» szállás. Az udvar felől, a folyosón kellett az ő
ajtajáig végig menni. Útközben lakott egy masamód, egy
fiókzálogház-tulajdonos, egy cselédszerző, annak mind az ablakban
volt a feje.</p>
<p>Mikor a czímzett ajtóhoz értem, épen akkor rángatta ott a
csengetyűfogantyút egy olyan fentebb leirt piros <span class=
"pagenum"><a name="Page_230" id="Page_230">-230-</a></span>
peluche-hajtókás tisztecske, a minők ellenében Kvatopil Venczel
szerint nekem kellett szolgálnom madárijesztőül.</p>
<p>A negyedrészben felnyitott ajtón egy mérges szakácsnépofa jelent
meg, röviden elutasítva a látogatót.</p>
<p>– Nincs itthon a nagyságos asszony!</p>
<p>Csaknem letapostuk egymásnak a sarkantyuját, a mint a szűk
folyosón karamboláztunk.</p>
<p>S egy percz mulva ugyanaz a szakácsné-ábrázat, teljes
nyájasságra gömbölyülve szólt én hozzám.</p>
<p>– Tessék csak besétálni, kérem alássan!</p>
<p>S egészen feltárta az ajtót.</p>
<p>Azt a képet kellett volna látni, a mit a piros prémes csinált.
Nem volt elég, hogy a szemével, szájával rám bámult: még a
czvikkerét is feltette az orrára.</p>
<p>Ezzel nekem holnap duellumom lesz.</p>
<p>Én azonban elfoglaltam a positiót.</p>
<p>Erzsikének a lakásába a konyhán keresztül kellett menni, az volt
egyuttal az előszoba is, a hol a felöltőt fel lehetett akasztani. A
szakácsné volt az egyetlen cseléd, szobaleány, mindenes.</p>
<p>– Csak tessék besétálni a salonba, unszolt a cseléd.</p>
<p>– De jelentsen be elébb. Itt a névjegyem.</p>
<p>– Nem vehetem el, kérem, mert csupa tészta mind a két kezem.
(Valami vajas süteményhez való tésztát dagasztott.) Tessék hát ide
a fogam közé dugni azt a vizitkártyát.</p>
<p>Azután úgy apportirozta be a névjegyemet a foga között. Egy
percz mulva kijött.</p>
<p>– Be lehet már menni.</p>
<p>Én beléptem abba a szobába, a melyet a cseléd salonnak
nevezett.</p>
<p>Senki sem volt még ott. Körülnéztem.</p>
<p>Nem találtam azt az uri pompát, a mi a szép hölgyet hajdan az
anyai házban körülvette, de azért minden csinos volt és tiszta.
Némely hölgynek megvan az az adománya, hogy a szegényes tárgyakból
is tud harmonikus pompát csinálni. Sajátkezű himzések, zenetámlány
hangjegyekkel <span class="pagenum"><a name="Page_231" id=
"Page_231">-231-</a></span> és hegedűvel, nyiló virágok, egy
kalitka, exotikus verebekkel, oláh katrinczák, székely cseréptálak,
korsók, egy pár diszkötésű könyv, kiegészítik az egyszerüségben
keresett elegans hangulatot.</p>
<p>A salonból nyilt egy szőnyeg-ajtó a másik szobába, az
valószinüleg a hálószoba.</p>
<p>Az ajtó néhány percz mulva megnyilt s előlebbent a szép
asszony.</p>
<p>Nem kerülte el a figyelmemet, hogy kiléptekor a fejét oldalt
fordítá s a szemöldeit összehuzta, mintha valakinek, a ki oda benn
maradt, csöndes maradást intene. Az a pillanatnyi ajtónyilás azt is
megengedte látnom, hogy az intő tekintet irányában van a
lefüggönyözött mennyezetes nyoszolya.</p>
<p>A mint azonban az ajtót betéve maga mögött, felém fordult,
egyszerre nyájas lett az arcza a szép hölgynek. Oda sietett elém s
kezét nyujtá.</p>
<p>– Nagyon szép öntől, hogy kérésemre eljött. Nem neheztel érte,
hogy ide fárasztottam?</p>
<p>Most még kedvesebb volt ez a nő, mint valaha.</p>
<p>A legegyszerűbb házi toilette-ben, a fején semmi dísz, csak a
fényes selyemhaj, egy varkocsban összefonva s tőben átkötve
szalaggal.</p>
<p>Olyan volt, mint ezelőtt tíz évvel, mint egy tizenhat éves kis
leány.</p>
<p>S az egész lénye mind a gyermekkorára emlékeztetett. Az az
őszinte, ravaszság nélküli tekintet; azok a lelkében olvasni engedő
nyilt szemek; az az ártatlan száj!</p>
<p>Helyet mutatott, hogy hova üljek le. Elvette a kalapomat, ezüst
fokosomat s letette az asztalra.</p>
<p>– Hisz ön nálunk marad ma ebéden. Megmondtam a szakácsnénak,
hogy ma az ön kedvencz ételét készítse.</p>
<p>– S tudná kegyed, hogy mi az?</p>
<p>– Hogyne? Babot disznófüllel. Ezt már csak minden tisztelője
tudja országszerte. <span class="pagenum"><a name="Page_232" id=
"Page_232">-232-</a></span></p>
<p>Erre aztán nagyon kevély lettem. Nemzetem mégis csak elismer!
Másnak babért, nekem babot.</p>
<p>– De már akkor itt maradok.</p>
<p>– Kvatopil idejében nem főzhettem soha babot, mert ő azt
állítja, hogy attól ostoba lesz az ember.</p>
<p>– Ellenkezőleg. Pythagoras bizonyítja, hogy a bab ugyanazon
alkatrészeket tartalmazza, a miket az emberi agyvelő.</p>
<p>S miután a babnak a becsületét ekként helyreállítottuk, rátértem
a tulajdonképeni czéljára az idejövetelemnek.</p>
<p>– Én kegyedet hivatlanul is meglátogattam volna mai nap.</p>
<p>– Volt valami oka rá, hogy eszébe jussak?</p>
<p>– Olaszországból kaptam egy levelet, melynek tartalma kegyedet
nagyon érdekli.</p>
<p>Ennél a szónál olyan hidegen nézett rám, mint egy alabástrom
szobor.</p>
<p>– Engem érdekel?</p>
<p>– Úgy hiszem. E hó 20-án ütközet volt a Mincio mellett, a
melyben a kegyed férje is kitüntette magát.</p>
<p>– Úgy? mondá a hölgy gépiesen.</p>
<p>– («Úgy?» Furcsa! – No de tovább.)</p>
<p>– Sőt a küzdelem hevében meg is sebesült.</p>
<p>(No már ennél a szónál szentül számítottam arra a drámai
hatásra, hogy a gyöngéd feleség rémülten fog felugrani, elsápad,
ájulásra kezd s a kezeit tördeli; míg végre zokogva tör ki ajkain
az imádott férj neve: oh Venczelem! oh, Kvatopilom!)</p>
<p>Az bizony még a fejét sem vetette hátra.</p>
<p>– Igen? szólt egész hidegvérrel.</p>
<p>Mintha az csak olyan mindennapi dolog volna, hogy egy szeretett
férj a csatában sebet kap.</p>
<p>Meg voltam botránkozva. Ilyen háládatlan közönséggel még nem
találkoztam soha.</p>
<p>Már most hogyan folytassam tovább? – Én arra számítottam, hogy
majd mikor már jól kisirta, kikiabálta <span class=
"pagenum"><a name="Page_233" id="Page_233">-233-</a></span> magát a
kétségbeesett hitves, akkor előállok neki a vigasztalással.</p>
<p>– Ámde megsebesülése annyira nem életveszélyes, hogy a
hadjáratot tovább folytathatja vele.</p>
<p>– Elhiszem. Veté oda félvállról az asszony.</p>
<p>No, de ez már alligátori érzéketlenség! Hát rhinoceros idegeink
vannak? Ilyen fogadtatásra nem voltam készen. «Elhiszem!» Ez az
egész?</p>
<p>No hát ha gyöngéd érzelmeink ennyire be vannak capsulázva, talán
majd az örökké érzékenynek maradó indulat megmoczczanik a drastikus
hatásra. A hiuság nem zsibbad el soha!</p>
<p>Előjöttem az öreg ágyuval.</p>
<p>– A főhadparancsnok Kvatopil Venczelt, a csatatéren tanusított
hős magaviseleteért, ott a harczvonal előtt kinevezte
kapitánynyá.</p>
<p>S a szép asszony még arra a szóra sem ugrott a nyakamba.</p>
<p>De még hangot sem adott rá, hanem a szája két szegletét lefelé
húzta.</p>
<p>Hát ez már micsoda?</p>
<p>Mikor egy főhadnagynénak azt mondják, hogy mától fogva
«kapitányné» a czíme, hogy a ki csak találkozni fog vele az utczán,
mindenki gratulálva fogja mondani: «Frau Rittmeisterin!» titkolt
irigységgel a még főhadnagynői rangfokon elmaradt pályatársnők;
hogy azonnal új látogató-jegyeket nyomathat változott rangczímmel:
ha még ez sem idézi elő azt a hatást, hogy a cseresznyeajkak
egyszerre szét vonuljanak, a csillogó fogsort gyönyörre nyitva meg
s a hajnalderűs arcz közepébe szerelemgödröcskéket ásva? A helyett
az a csunya, lefelé görbített, összeszorított száj! S aztán még
tokát csinál hozzá! Nincs rútabb, mint mikor egy szép asszony tokát
csinál. A kettős áll vénít!</p>
<p>Egész zavarba hozott. Már most én ezt mivel mulattassam? Az
időjárásról beszéljek? <span class="pagenum"><a name="Page_234" id=
"Page_234">-234-</a></span></p>
<p>– Szabad kegyednek gratulálnom? mondék a keze után nyulva.</p>
<p>De nemcsak hogy nem szorította meg a kezemet, a hogy illett
volna, sőt izetlenkedve vonta azt vissza, s félrefordította a
fejét.</p>
<p>Egyszerre világosság támadt a fejemben! Mértéknélküli
önhittségem gyujtotta meg azt. Mit magasztalod te most itt a távol
levő férjet, mikor te magad közel vagy? Hát azért hittak téged ma
ide ebédre, hogy Kvatopil Venczel hős tetteiről énekelj?</p>
<p>Közelebb húztam a széket a pamlaghoz, a melyen Erzsike ült, s a
kezemmel a felfrizirozott hajamat borzoltam végig.</p>
<p>Erzsike észrevette ezt a mozdulatot, s hirtelen felém fordította
az arczát. Valami hamis mosolygás villant át egyszerre az arczán:
olyan mosolygás, a melyből egy pillanat közén egy egész fejezetet
olvas le az ember. Ez ám a stenographia.</p>
<p>– Ah uram, hát ezzel a gondolattal jöttünk ide? Felsütöttük a
hajunkat? Felcziczomáztuk magunkat ellenállhatatlannak?</p>
<p>Ezer csúfolodó, halfarkú vizitündér ficzkándozott ezekben a
tengerszemekben.</p>
<p>Ez a mosolygás megölt.</p>
<p>Észrevettem a visszás helyzetet. Én itt (szokásom ellenére)
felcziczomázva jelenek meg, akár csak egy «petit maitre»: ő pedig,
az asszony, legegyszerűbb házi öltözetben, perkál ruhában fogad el,
minden pipere nélkül, s mosolyogva lövi ki ellenem a nagy költő
mondását: «hiuság, a te neved – férfi!»</p>
<p>De hát miért hivott akkor ide?</p>
<p>Miért kergette el az egyik látogatóját? miért tagadta el a másik
előtt honlétét? ha nem az én kedvemért?</p>
<p>Ohó! Tertium «is» datur! Talán egy harmadikért, a ki már előbb
jött? Mikor kijött a boudoirjából, valakinek inteni látszott a
szemöldökeivel. <span class="pagenum"><a name="Page_235" id=
"Page_235">-235-</a></span></p>
<p>Hirtelen rendbeszedtem magamat. Azt hiszem, hogy nagyon
elpirultam a megszégyenüléstől, (a mi jól meg volt érdemelve).</p>
<p>Azt láttam, hogy a don Juan szerepében nem aratok sikert, a
Tartuffe szerepére kezdtem vállalkozni. Játszszuk hát az erkölcsi
birót.</p>
<p>– Talán nem jó időben jöttem kegyedhez most?</p>
<p>– Sőt én kértem, hogy épen most látogasson meg.</p>
<p>– Egy komoly ügyben?</p>
<p>– Rám nézve nagyon komoly.</p>
<p>– De hisz az is igen komoly ügy, a miről én beszéltem
kegyednek.</p>
<p>– Úgy látszik.</p>
<p>– De kegyed olyan különös arczczal fogadta.</p>
<p>– Elég komolyan hallgattam.</p>
<p>– De annak örvendetes része is volt.</p>
<p>A szép hölgy boszusan csettentett a nyelvével.</p>
<p>– Hát nem érdekli kegyedet Klatopilnak a hőstette,
megsebesülése, kitüntetése, rangfelemelése?</p>
<p>– Nem! vágta keresztül a szavamat határozottan. Huh, hogy
lángoltak a szemei, akár egy kigyuladt naphta-tó.</p>
<p>– Nem? Ismételtem én elbámulva. Kegyedet nem érdekli már a
férjének sem jó, sem balsorsa? Nem érez miatta sem hideget, sem
meleget?</p>
<p>– Nem!</p>
<p>Megint «nem!»</p>
<p>– Hiszen a legnagyobb szeretetben váltak el, mikor neki el
kellett a csatatérre mennie.</p>
<p>– Igaz.</p>
<p>– S annak még alig múlt egy hónapja.</p>
<p>– Csak huszonnyolcz nap. Számláltam a napokat.</p>
<p>– S azalatt beállt a tél?</p>
<p>– Be.</p>
<p>Ekkor aztán elkezdett pajkosan nevetni. Felugrott a helyéről, s
az öt ujjával ő is felborzolta a bodros hajamat.</p>
<p>– Hagyjuk ezt ebéd utánra. Majd akkor elmondok <span class=
"pagenum"><a name="Page_236" id="Page_236">-236-</a></span>
mindent. Most ne rontsuk el a jó ebédet vele. Ön most egészen el
van szörnyedve fölöttem, s azt hiszi, hogy én önt most valami
kelepczébe csaptam. Majd meglátja, hogy bohóság az egész, az az én
komoly ügyem. Hagyjuk ezt a fekete kávé után.</p>
<p>Megint életre keltem. Szeszélyes az asszony! Az illik neki.</p>
<p>– Én azon voltam, hogy önnek jó ebédet adjak. Tartozom a
revancheal, olyan régen volt, hogy együtt ebédeltünk. Legutoljára
ön vendégelt meg engem. Tudja? ott a pogányoltáron! Soha sem ettem
jobb izüen. Milyen pompás pirított kenyér volt! Fáin sült
szalonnával. Ma is a számban a jó paprikás ize. Ma én akarok önnek
olyan vendégséget adni, a mire visszaemlékezzék sokáig.</p>
<p>(No ez már megint kellemesen biztató nyilatkozat! Valóságos
macskafajta, hizelkedik, törleszkedik, azonban folyvást tartani
kell tőle, hogy egyszer csak megkarmol.)</p>
<p>– No jöjjön, segítsen felteríteni. A szakácsné nem ér most
rá.</p>
<p>Nekem aztán segítenem kellett neki az asztalterítésnél. Ugyanaz
a salon volt az ebédlő is. A pamlag előtti asztalról elébb el
kellett hordani a könyveket, porczellán vázákat, chinai
csecsebecséket, azután felteríteni az abroszszal.</p>
<p>Kiváncsi voltam rá, hogy hány teríték lesz?</p>
<p>Csak kettő volt. Két tányér, két evőeszköz, két pohár.</p>
<p>Hát az a harmadik, ott a hálószobában? Vagy nem jól értelmeztem
volna az arczkifejezést?</p>
<p>Már azt kezdtem hinni, hogy az egész csupán idiosyncrasia
volt.</p>
<p>Egyszer azonban egy félretolt szék zöreje hangzott át a
boudoirból.</p>
<p>Látszott a hölgy összerezzenésén, hogy az kellemetlen volt
ránézve. Összeharapta az ajkait boszusan.</p>
<p>– Van valaki kegyednek a szobájában? kérdezém én szigorú, biráló
hangon.</p>
<p>– Van! felelé ő daczosan. <span class="pagenum"><a name=
"Page_237" id="Page_237">-237-</a></span></p>
<p>Kezdtem a neheztelést affektálni: «asszonyom!»</p>
<p>– Akarja ön megtudni, hogy ki van odabenn? kiáltá ő
ingerülten.</p>
<p>– Nem vagyok rá kiváncsi, mondám én, s nézegettem a kalapom és a
sétapálczám után.</p>
<p>– De én akarom, hogy tudja meg! kiálta ő, utamat állva
indulatosan s megragadva a kezemet, oda vonszolt a hálószobája
ajtajáig; azt hirtelen felszakítá és kitárta. A szobában egy szőke
fiatal hölgy állt előttem, nagy bámuló kék szemeit rám
meresztve.</p>
<p>Erzsike bemutatta a hölgyet:</p>
<p>«– Kvatopil Venczelné asszonyság Krakkóból.»</p>
<p>Azután félrehuzta az ágy függönyét. Ott pedig egy gyermekleányka
feküdt, valami tizenegy éves.</p>
<p>– Ez pedig Kvatopil Venczelnek a leánya. Beteg. Hagyjuk őket
magukra.</p>
<p>Én úgy éreztem magamat, mintha valami magikus hatalom egy percz
lefolyása alatt körülkeringette volna velem hosszában a földtekét,
a jégsaroktól az egyenlítőig és megint vissza.</p>
<p>Azt sem tudtam, hogyan kerültem megint vissza a másik
szobába.</p>
<p>Még folyvást előttem állt annak az ijedten rám bámuló asszonynak
és leánykának az arcza.</p>
<p>A hátam mögött sírást hallottam.</p>
<p>Erzsike sírt. A pamlagra borult le arczczal, így zokogott.</p>
<p>– Mennyire szerettem én ezt az embert! milyen igaznak, milyen
tökéletesnek tartottam. Azt hittem, ez az eszményképe a férfinak.
Még most sem tudom őt vádolni. Nem ő volt a hibás, egyedül én. Az ő
vétke egyedül az én bűnöm. Eh! Bolondság. Beszéljünk a helyzetről
komolyan. Ön már most megérti, úgy-e bár, hogy miért kértem, hogy
látogasson meg? Tanácsára van szükségem.</p>
<p>Én oda ültem mellé.</p>
<p>Erzsike letörlé a könyeit s aztán egész higgadtan beszélt:</p>
<p>– Engem az egész világ balul itél meg. Azt hiszik, könnyelmű
<span class="pagenum"><a name="Page_238" id=
"Page_238">-238-</a></span> vagyok. Pedig ha én nekem valami fáj,
az azután hosszan elfáj. Azóta, hogy «ő» eltávozott, én se
társaságba nem megyek, se látogatásokat el nem fogadok. Ha a régi
ismerősök közül látogat meg valaki, azt mondom, nagy takarítás van
a háznál, nem lehet nálam leülni. A cselédemnek meg van hagyva,
hogy ha látogató jön, egy ember kivételével, mondja mindenkinek,
hogy nem vagyok látható. Hogy ki az az egy kivételével? azt ön, ha
akarja, kitalálhatja, ha nem találja ki, az sem baj. Mikor «ő neki»
oly hirtelen útra kellett mennie, egészen érzékeny kedélyállapotban
volt. Meg akart esküdtetni, hogy nem leszek hozzá hűtelen, a míg ő
távol lesz. Idehozta a feszületet elém. Látta, hogy kinevetem vele.
Akkor aztán azon rimánkodott, hogy ha már megcsalom, legalább ne
tegyem azt holmi jött-ment barázdabillegetővel, sőt egyenesen
kijelölt a számomra egy kiváló férfiut, a kire nem lenne féltékeny.
Erre én azt mondtam neki komolyan, hogy a mint én ismerem azt az
embert, az képes arra, hogy szerelemből megöljön valakit, de hogy
meglopjon valakit, arra nem.</p>
<p>(Nagyon veres lehetett az arczom ennél a szónál.)</p>
<p>– Ekkor aztán «ő» mystikus hangulatba csapott át; tudta, hogy ez
hat rám legjobban. Azt mondta: «ha te engem más férfiért megcsalsz,
én abban az órában meghalok. Ott állok naponta-éjente, a hol a
halált osztogatják. A mely perczben egy csók elcsattanik a te
ajkadról egy más férfi ajkán, abban a pillanatban roppanik nagyot
az engemet kereső golyó az én szívemben». Irtózatos mondás! Ez a
szó aludnom nem hagyott, álmomból felriasztott. Ha idejött hozzám
egyik-másik barátném látogatóba, belejöttünk a csevegésbe,
tréfáltunk, nevetgéltünk, egyszerre csak végig futott az egész
testemen valami hideg borzongás. Mikor én nevetek, ő talán akkor a
lovak lábai alá taposva küzd a kínhalállal. Minden jóizűen esett
falat a torkomon akadt, ha arra gondoltam, ő most talán éhezik,
szomjazik, s mikor a szél rázta az ablakot, <span class=
"pagenum"><a name="Page_239" id="Page_239">-239-</a></span> arra
gondoltam, hogy ő most kinn a viharban áll védtelenül, fázik. És én
nem takarhatom be.</p>
<p>Egész álomjáróvá tett a fenyegetése. Utóbb már a barátnéim elől
is eltagadtam magamat. Egész kedélybeteg lettem. Azt hittem, hogy
nekem nem szabad jókedvünek lennem. Egy nap tízszer is bementem
ahhoz a feszülethez, a mire ő meg akart esketni, s letérdeltem elé
imádkozni, fogadásokat tettem, hogy védje meg, hozza épen vissza.
Pedig kálvinista nő vagyok. De a feszület az övé volt. S ahhoz ő hű
maradt azért, ha kitért is. Legszebb úton voltam a pietistaság
felé. Kezdtem igen szépnek találni az erkölcsös életet. Nagyon
szerettem volna, ha ön hébe-hóba meglátogatott volna; de csak
azért, hogy megmutassam, hogy én is olyan erényes vagyok, mint ön.
Én magasztaltam volna ön előtt az ön nejét, ön pedig az én
férjemet. Ez lett volna az én ambitióm.</p>
<p>Félbeszakította az ömlengést a szakácsnő.</p>
<p>– Bevihetem már a madámnak a becsináltat?</p>
<p>– Ha készen van, vigye be.</p>
<p>Aztán felém fordult, felvilágosítva a körülményekről.</p>
<p>– Ezeknek a számára külön kell főzetnem, mert ezek a mi magyaros
ételeinktől halálos betegek lennének. Azért nem teríttettem az
asztalhoz harmadiknak. A mi önnek kedvencz étele, a németnek
halál.</p>
<p>A szakácsné behozta a csirkebecsináltat.</p>
<p>Erzsike belekóstolt egy kanálkával, hogy nincs-e nagyon
megsózva? nem tett-e bele a szakácsné petrezselymet? Mert az orvos,
a ki idejár a leánykát gyógyítani, homeopata; tiltva van minden
füszer az ételben. Aztán maga fölszeletelte a kis leány számára a
zsemlyét; vizet töltött neki egy pohárkába s azt a két tenyere közé
fogva meglangyította egy kissé. Sőt egy égő parazsat is hozatott
be, s ezt a pohár vízbe fojtotta, a hogy szokták gondos anyák a
beteg gyermek számára a vizet megójtani. A leány anyjának pedig
felnyittatott egy korsó pilseni sört, azt küldte be neki.
<span class="pagenum"><a name="Page_240" id=
"Page_240">-240-</a></span></p>
<p>S csak azután, hogy azok megebédeltek, hozatta fel a mi
ebédünket.</p>
<p>Addig nem is folytatta a félbeszakadt beszélgetést: a cseléd
szüntelen keresztül járt a szobán, az előtt nem szólhatott. Azután
is, hogy az ebédhez hozzáültünk (mondhatom, hogy keserves ebéd
volt!) valahányszor a szakácsné bejött az étellel, vagy tányért
váltani, mindannyiszor félbeszakította a beszéd fonalát, s
háziasszonyi nyájasságra fordította a dolgot, mintha a kinálkozás
magyaros szokását gyakorolná.</p>
<p>– Egy reggel, mikor épen fésülködtem, bejön a cseléd jelenteni,
hogy egy kopottas asszony van odakinn egy serdülő leánykával, a kik
a főhadnagy után tudakozódnak. Én kimentem hozzájuk a konyhába. Egy
szőke, kékszemű nőt láttam magam előtt, a ki körülbelül velem
egykorú lehet; annak a karjába kapaszkodott egy hirtelen felnőtt,
tíz-tizenegy évesnek látszó leányka. Az asszonynak a kezében volt
egy útitáska, meg egy nagy vászon esernyő. Ruházata polgárias,
minden divatszerű krinolin nélkül; fején egyszerű nemez kalap; épen
ilyen öltözete volt a leánynak is. Mind a kettőnek simára fésülve a
haja a homlokáról hátrafelé.</p>
<p>A nő németül kivánt jó reggelt.</p>
<p>Én azt kérdeztem tőle, hogy kit keres?</p>
<p>A nő azt felelte: «a férjemet keresem, Kvatopil Venczel
urat».</p>
<p>– A főhadnagyot?</p>
<p>– Mikor engem elvett, csak alhadnagy volt.</p>
<p>Én hirtelen megfogtam a kezét s bevezettem mind a kettőt a
konyhából a szobába. A cseléd szerencsére nem ért németül.</p>
<p>Egész a hálószobámba vittem őket. Megkináltam őket, hogy üljenek
le.</p>
<p>– Bizony jól esik, mondá a nő. Mert nagy utat tettünk. Krakkóból
jöttünk ide.</p>
<p>– Csak nem gyalog tán? <span class="pagenum"><a name="Page_241"
id="Page_241">-241-</a></span></p>
<p>– De egészen gyalog. Vasútra nem telt.</p>
<p>Rágondolni is szörnyeteg egy eszme! Krakkótól idáig, egy
növendék leánykával együtt gyalog tenni meg az utat! Tud-e a
képzelet ilyent teremteni?</p>
<p>– Ön Kvatopil Venczel hadnagynak a neje? kérdezém én az
asszonytól.</p>
<p>– Az vagyok. Ez pedig itt az ő leánya, Marianna.</p>
<p>S állításának igazolásául előkereste az utitáskájából az
esketési levelet, melyben a krakkói székesegyház anyakönyvének
kivonata van, rubrikázva szépen: vőlegény Klatopil Venczel, hadnagy
a ** cheveaux legers-eknél; menyasszony Dunkircher Anna. Tanuk:
Babolszky ezredes, Kolmarszky szatócs. Eskető pap: Lubanszky
Szaniszló, plébános. Nap és év 1846 február 16.</p>
<p>Aztán előmutatta a leányának a keresztlevelét: Marianna.
Szülelett 1846 junius 29-én. Törvényes szülött. Atya: Kvatopil
Venczel, hadnagy; anyja: Dunkircher Anna. Keresztelő lelkész:
Lubanszky Szaniszló. Keresztapák a fentebbi násznagyok.</p>
<p>Még egy házassági szerződés is volt az okiratai között. Be volt
ez bizonyítva jól.</p>
<p>Erzsike egyszerre csak nagyot kaczagott.</p>
<p>A szakácsné jött be, hozta a leveses tálat.</p>
<p>– Hahaha! Tudja ön már Ollendorf szerint, hogy «miért sír a
kapitány?»</p>
<p>– «Mert az angolnak nincs kenyere.»</p>
<p>– Nézze Zsuzsi, elfelejtett a gyámatyámnak kenyeret adni. A
gyürkéjéből messen neki, azt szereti.</p>
<p>A cseléd mentette magát, hogy hiszen a leveshez még nem kell
kenyér.</p>
<p>Pompás leves volt, tejfeles tojásos rizsleves, csirkeaprólékkal.
Erzsike merített a tányéromra.</p>
<p>– Köszönöm, elég lesz.</p>
<p>Mikor aztán a cseléd kiment, folytattuk.</p>
<p>(Nincs is kellemesebb tête–à–tête a világon, mint a melyet a
benyitogató cseléd tíz perczenkint félbeszakit.) <span class=
"pagenum"><a name="Page_242" id="Page_242">-242-</a></span></p>
<p>– Most tudjuk már, mondám én, hogy mi oka volt annak a
rendkívüli tüneménynek, hogy egy boldog vőlegény az esküvője után
keservesen zokogni kezd. Szegény fiunak eszébe jutott az elhagyott
régi felesége és a gyermeke.</p>
<p>– Az ám. Hanem azért el ne hagyjuk hűlni a levest. Tetszik önnek
parmesan is hozzá?</p>
<p>– Köszönöm. A nélkül jobb szeretem.</p>
<p>– Kvatopil Venczel parmesannal szerette.</p>
<p>Aztán hozzáláttunk a levesevéshez.</p>
<p>– Kvatopil Venczel meg is duplázta mindig a rizslevest.</p>
<p>– Köszönöm. Én soha sem veszek egy ételből kétszer.</p>
<p>– Tudom. És a legjobb falatot mindig a tányérján szokta ön
hagyni.</p>
<p>– Hát ezt honnan tudja?</p>
<p>– Még leánykoromban figyeltem meg; mikor nálunk volt ön néha
ebéden. Azt tartják, hogy ez babona: a tányéron felejtett falat azt
jelenti, hogy valami távollevő kedvesünk éhezik.</p>
<p>– Nem babona bíz az; hanem egészségi szabály, akkor hagyni abba
az evést, ivást, mikor legjobban esik.</p>
<p>(Valóságos diætetikai értekezést folytattunk, mint a kiknek
semmi egyéb kivánságuk nincs, mint késő vénséget élni és
köszvénytől mentnek maradni.)</p>
<p>A levesben, mint említém, csirkeaprólék volt. Erzsike tányérjára
került az a része a csirkének, a melyikben a «sarkantyu»-csont
van.</p>
<p>Köztudomásu, hogy bizalmas társaságokban, fiatal hajadon leányok
között az a szokás, hogy mikor ilyen sarkantyu-csontra akad
valamelyik, az a barátnéját felhivja csonttörésre. Az egyik az
egyik végét fogja meg a sarkantyu-csontnak, a másik a másikat s
addig húzzák kétfelé, míg ketté törik. A melyiknek a sarkantyus
rész jutott, az fog hamarább férjhez menni. Ez az ábrándos
babona.</p>
<p>Erzsike nevetve mondá: <span class="pagenum"><a name="Page_243"
id="Page_243">-243-</a></span></p>
<p>– Mikor az első ebédet megettük, ilyen sarkantyucsont akadt a
kezembe. Én odanyujtottam azt az Annának: «szakítsuk el: melyikünké
marad a Kvatopil?»</p>
<p>– Ah, önök egyszerre olyan jó barátnék lettek?</p>
<p>– Hát hogy ne? Mikor kettőnknek van egy férjünk! Én
természetesen itt marasztottam őket magamnál. Nem is tudom, hová
lettek volna, ha én be nem fogadom. Már akkor egy krajczárnak sem
voltak urai. Az egész úton csak kávét ettek. Több felöltő ruhájuk
nem volt, mint a mit a testükön viseltek s fehérneműt nem váltottak
az egész úton. Nekem az első feladatom az volt, hogy kiöltöztessem
őket. Az asszonynak jó volt az én ruhám, a leány számára a kerepesi
útról hozattam neki valót. Ezt mindjárt ágyba is kellett fektetni,
mert a feje fájt és erős láza volt. Orvost hivattam, az adott neki
valami orvosságot, a mitől elaludt. Azóta ő alszik az anyjával
együtt az én ágyamban, én magam meg a pamlagon. Nem kell önnek ez a
csirke mája?</p>
<p>– Köszönöm. Folytassa inkább.</p>
<p>– Mikor a szegény asszony látta, hogy jól fogadom,
elérzékenyült, a nyakamba borult, aztán sírtunk egymás barátságáért
mind a ketten, mint a záporeső. Tudtuk, hogy egyikünk a másiknak a
halála. De melyik lesz? Aztán csak nagy hamar elmondtuk egymásnak a
magunk történetét a közös férjjel, hogy kerültünk össze vele. De
furcsa szinpadi jelenetet lehetne ebből csinálni.</p>
<p>Én kérdem: No te Anna, mondd csak, hogyan kerültél te ezzel a
Kvatopillal össze? s hogy maradtál el tőle tizenhárom
esztendeig?</p>
<p>Anna felel: Furcsa históriája van ennek. Tudod Erzsi a krakkói
köztársaságnak a történetét?</p>
<p>Én: Soha hirét sem hallottam én szegénynek.</p>
<p>Anna: Hát, tudod, ez egy nagy lengyel város, a hol hajdanában a
lengyel királyokat koronázták s ha meghaltak, eltemették. Én oda
való vagyok. Az apám hires keztyüs volt Krakkóban, a kinek a
portékáit messzeföldre <span class="pagenum"><a name="Page_244" id=
"Page_244">-244-</a></span> elhordták. A mi városunk volt az utolsó
szabad lengyel köztársaság, mikor utoljára felosztották
Lengyelországot. Huszonkét négyszög mérföld területe volt.</p>
<p>– Kevesebb, mint Debreczennek, vetém én közbe.</p>
<p>Erzsike folytatá Anna beszédét.</p>
<p>– Mikor én tíz esztendős leány voltam, megint támadt valami
lengyel forradalom; azt ismét leverték, osztrákok, poroszok,
muszkák egyesült erővel s akkor a krakkói köztársaság feletti
ügyelést rábizták Ausztriára. A régi lengyel szokások,
tanácskozások megmaradtak; hanem a várban állandó helyőrségül
maradtak az osztrák katonák. Mikor én tizenhat esztendős lettem,
meghalt az anyám s akkor aztán nekem kellett a keztyüs boltban
helyet állanom. Itt ismerkedtem meg Kvatopillal. Fiatal hadnagy
volt: rendesen nálunk vásárolta a keztyüit. Bár maradt volna a
keztyüknél! Ki veheti rossz néven egy tizenhat esztendős leánynak,
hogy ha hisz? Én is hittem. És ő neki igazán jó szive volt. Mikor
látta, hogy nekem nincs más választásom, mint a szégyen és a halál
között, akkor oda jött az atyámhoz és megkérte a kezemet.
Természetesen hozzáadtak. A lengyeleknél soha sem volt az
szokásban, hogy ha egy leány katonatiszthez akar nőül menni, annak
még elébb a katonai hatóságtól kelljen engedelmet kérni, keserves
nagy összeget biztosítékul letenni; a pap összeadott bennünket
minden kérdezősködés nélkül. Alig voltunk egy hétig férj és
feleség, mikor újra kitört a forradalom. A lengyel fölkelésnek
Krakkó volt a központja. Eleinte nagy sikerrel harczoltak a lengyel
fölkelők. Én nekem látnom kellett, hogy kergetik az utczán végig a
lengyel kaszások az én férjemnek a lovascsapatját, a kinek annyi
ideje sem maradt, hogy tőlem búcsút vegyen.</p>
<p>– Én azt kérdeztem tőle: «te is lengyel vagy?»</p>
<p>Anna azt felelte: «hogy ne volnék? azért, hogy német nevem van?»
Nehéz napok következtek erre. Nekem leányom született. És én nekem
mindennap kétszer kellett a templomba mennem. Egyszer azért
imádkozni, hogy a <span class="pagenum"><a name="Page_245" id=
"Page_245">-245-</a></span> hazám diadalmaskodjék, másszor meg
azért, hogy a férjem visszatérjen. Őrült kivánság! Hisz arra maga
az istenség is tehetetlen, hogy két egymással ellenkező imádságot
beteljesítsen. Férjem visszatért Krakkóba, hanem a lengyel ügy
elbukott. A szabadságharczosok szétfutottak, a megszálló seregek
visszatértek. Szomorú viszontlátás volt az! Krakkó e bukás után
megszünt köztársaság lenni s be lett kebelezve, mint egyszerű
székváros az osztrák örökös tartományok kötelékébe. Az apám sírt,
én pedig örültem, hogy visszakaptam a férjemet. De nem sokára
megbünhödtem a tilalmas örömért. A férjem tudatta velem, hogy nagy
baj van. Eddigelé az osztrák tisztek Krakkóban nem sokat kérdezték
a tábornokaiktól, hogy szabad-e házasodniok?</p>
<p>(Én közbeszóltam: «ez a magyar-horvát határőrvidéken is így volt
szokásban; a granicsár tiszt házasodhatott kautio és engedély
nélkül».)</p>
<p>Anna. De most, hogy Krakkó Ausztriához lett csatolva, az egész
katonai törvény ki lett terjesztve mi ránk is s most már a hadnagy
feleségének hét ezer forintot kell lefizetni biztositékul.</p>
<p>Erre pedig az én apám képtelen volt. Rajtam kivül még hat leánya
volt s akkora összeget nem vonhatott el az üzletéből, a mekkora a
biztosítékhoz kellett.</p>
<p>Az a veszedelem fenyegetett bennünket, hogy ha a férjem
felsőbbsége megtudja a házasságunkat, Kvatopilt azonnal megfosztják
a tiszti rangjától.</p>
<p>Az apám azt tanácsolta, hogy Kvatopil tegye le önként a
kardbojtját és lásson valami polgári állás után. De arra gondolni
sem lehetett. Ki adott volna Krakkóban alkalmazást egy osztrák
katonatisztnek, a ki a lengyelek ellen fegyverrel harczolt?</p>
<p>Kvatopil azon időben lett főhadnagygyá előléptetve. Ez azt a
örömteljes reményt lobbantá fel sziveinkben, hogy nagy gyorsan fog
a rangfokozaton előrehaladni s ha egyszer azután őrnagy lesz, akkor
nem kell a házassági biztosítékot <span class="pagenum"><a name=
"Page_246" id="Page_246">-246-</a></span> letenni többé; akkor
nyilvánossá tehetjük, hogy férj és feleség vagyunk. Addig ne tudja
más, csak a rokonok és az ismerősök.</p>
<p>Ebben megnyugodtunk. Kvatopilt nagyhamar áthelyezték az
ezredével Magyarországba.</p>
<p>A mint aztán Magyarországon kitört a forradalom, én többé
Kvatopilról semmit sem tudtam meg. Hol jár, hová lett, él-e, vagy
meghalt? Semmi hírt sem vettem róla. Háboru idején titokban tartják
azt, hogy merre jár ez, meg amaz az ezred. Egyszer olvastuk egy
hadi bulletinből, hogy az a dragonyos ezred, a melynél a férjem
szolgált, résztvett valahol a Bánságban egy ütközetben. Szegény
apám ekkor rászánta magát, hogy leutazik személyesen a Bánságba,
megkérdezni az ezredestől, hogy él-e még a férjem? Mikor odaért,
épen akkor temették nagy pompával az ezredest. Typhusban halt meg.
Ez volt a násznagyunk. Ő neki volt egyedül tudomása a katonaságnál
a mi házasságunk felől. Ez jól megőrizte a titkot, mert a
násznagykodás a szabályellenes egybekelésnél neki is az állásába
kerülhetett volna. Az alezredes pedig csak annyit tudott
Kvatopilról, hogy azt a századával detachirozták valami
küldetésben, a honnan nem tért vissza. Valószinű, hogy a magyar
fölkelő seregek lekaszabolták, a csapatjával együtt.</p>
<p>Én bizvást felvehettem a gyászruhát, el is viselhettem azt; a
háboru bevégeztéig semmi hírt nem hallottam a férjemről.</p>
<p>– Eddig szólt Anna, most én vettem át a szót.</p>
<p>– Hogy semmi hírt nem hallottál róla, annak az oka az volt, hogy
az egész hadjárat alatt körül volt zárva az ostromolt Temesvárban a
századával együtt, s onnan hirmondó sem jöhetett ki egy
esztendeig.</p>
<p>– De hát azután, hogy Temesvár fel lett szabadítva, mért nem
tudosított? Legalább annyit irhatott volna, hogy él?</p>
<p>– Ennek az okát könnyű kitalálni. Ő rá nézve az egész
<span class="pagenum"><a name="Page_247" id=
"Page_247">-247-</a></span> hadjárat meddő maradt dicsőség
dolgában. Mint lovas tiszt, az ostromolt várban érdemeket nem
szerezhetett. A hadjárat után is maradt főhadnagynak, a többi
hadnagytársai mind előhaladtak a rangfokon. – Neki csak az
elkeseredés maradt. A hátratett katonatiszt rosszabb a halottnál,
annak a száján nem jöhet ki az a szó, hogy «hála istennek, élve
maradtam!»</p>
<p>– De hát azután? Későbbi években. Három-négy esztendőn keresztül
miért nem irt, bár csak egy sort hozzám, hogy még él és gondol reám
– és gyermekére, a kit úgy szeretett!</p>
<p>– Annak megint én tudom a legjobb okát. Egy könnyelmű bajtárs
miatt adósságokba keveredett, lelketlen uzsorások kezébe jutott, a
kik folyvást mélyebben huzták bele a hinárba. Az ilyen zaklatott
állapotban levő katonatisztnek bizony nem nagy kedve lehet még egy
asszonyt és egy gyermeket is szorosabban fűzni magához. Most már
nemcsak a biztosíték hiánya választotta el tőled, hanem az a csuf
mocsár, a minek adósság a neve. Ezt nem tudta átgázolni. Ha rád
gondolt és a gyermekére: az csak a kétségbeesését növelte. Ha
levelet irt volna hozzád, annak csak ez lehetett volna a tartalma:
«mire ezeket a soraimat olvasod, már megszüntem élni».</p>
<p>Anna kiváncsi volt rá, hogy vajjon mennyire vihette Kvatopil
adósság dolgában?</p>
<p>Én aztán megmondtam neki a csinos kis összeget.</p>
<p>Hüh! Milyen hosszú képe lett egyszerre a barátnémnak!</p>
<p>Azt kérdezé hüledezve, hogy most is megvan még ez a szörnyű nagy
adósság?</p>
<p>Olyan bohókás volt ez a helyzet, hogy minden keserüségem mellett
is el kellett magamat rajta nevetnem. Kinéztem az arczából a jámbor
teremtésnek, hogy ha én ennek most azt felelem, hogy «bizony édes
barátném, az adósság az egyedüli tárgy a földön, a mit az idők foga
meg nem emészt: Kvatopil váltói még most is élnek», (igaz is, hogy
megvannak; de az én fiókomban,) hát akkor <span class=
"pagenum"><a name="Page_248" id="Page_248">-248-</a></span> ez a
szerencsétlen asszony képes azonnal kézen fogni a leányát s
visszagyalogolni Krakkóba. Hanem hát megszántam szegényt. Elmondtam
neki a tiszta, puszta igazságot. – Négy esztendeig nem tudósítá őt
a férje életbenlétéről, a hitelezői miatt; azontul pedig én
miattam. Én megismerkedtem vele; nem tudtam, hogy nős;
megszerettem, felajánlottam neki a kezemet. El kell ismernem, hogy
ő vonakodott azt elfogadni. Mindenféle kifogásokat tett, csak azt
az egyet nem, hogy már van felesége. Ez természetesen a
legsikeresebb lett volna. De már akkor annyira szájáig ért a víz,
hogy nem maradt egyéb választása, mint vagy főbe lőni magát, vagy
kettős házasságot elkövetni. – Úgy látszik, hogy ezt az utóbbit
tartotta kellemesebbnek.</p>
<p>Még Anna maga is elismeré, hogy okosabb eszme volt Kvatopiltól
ezt az utóbbit választani.</p>
<p>Nagyon áldott jó teremtés ez az asszony!</p>
<p>Én aztán teljesen megnyugtattam az iránt, hogy az esküvőnk előtt
minden adósságát kifizettem a jó Kvatopilnak. Meg is mutattam neki
a chatouilleomban eltett váltókat, felvilágosítva felőle, hogy azok
már el is évültek s én nem fogom azokat Kvatopil ellen beperelni, a
változott viszonyok után sem. – A mire a jó lélek hálakönyek között
borult a lábaimhoz s a térdeimet csókolva, biztosított felőle, hogy
holta napjáig áldani fogja az emlékezetemet. S e megnyugtató
biztosítás után egészen helyreállt a gyöngéd vonzalma az ő
szeretett Kvatopiljához.</p>
<p>Én megtetéztem a szivességeimet még annak a jelenetnek a
leirásával is, a midőn Kvatopil, mint vőlegény, az esküvőnk után
keservesen sirva fakadt; bizonyosan az elhagyott neje és leánya
miatt fakadtak e sűrű könyjei.</p>
<p>Ez által meg egészen elérzékenyítettem a szegény Annát.</p>
<p>– Lássa ön, milyen jó szive van Kvatopilnak!</p>
<p>Akkor aztán egymásra liczitáltunk, hogy melyikünk tud több jeles
vonást felfedezni a Kvatopil jellemében.</p>
<p>Végezetre elővettük a mi közös Kvatopilunknak a fényképezett
arczképét és azt kölcsönösen kézről-kézre adva, <span class=
"pagenum"><a name="Page_249" id="Page_249">-249-</a></span> forró
csókjainkkal vetekedve elhalmoztuk; míg végre megállapodtunk abban,
hogy egyikünké se legyen az arczkép; hanem adjuk azt a kis
Mariannának.</p>
<p>(«– No hát jó volt-e a bab czuspájz disznófarkkal?» – kérdezé
tőlem az e közben tányért váltani bejött szakácsné.)</p>
<p>(«Költői szavamra mondom, hogy még soha így el nem laktam
disznófarkas babbal!»)</p>
<p>Azután következett valami baraczklekváros tésztanemű. Én azt is
szeretem.</p>
<p>Erzsike folytatá:</p>
<p>– Hát eddig volt az idyll.</p>
<p>– Mi volt az? A disznófül?</p>
<p>– Most következik a próza. Én ezután a kellemetlen felfedezés
után elmentem az ügyvédemhez s elmondtam neki a dolgomat; kérve,
hogy mit tanácsol a helyzetemben? – Elébb kérdeztem meg az
ügyvédet, a ki száraz, prózai ember, nincs előtte más, mint a
törvény; – csak azután akartam ön elé terjeszteni az ügyet, hogy
legyen közöttünk biró.</p>
<p>– Kik között?</p>
<p>– Köztem és az ügyvédem között; mert kettőnknek homlokegyenest
ellenkező nézete van a jelen ügyben követendő eljárás
tekintetében.</p>
<p>– Kegyednek is van valami nézete?</p>
<p>– Hogy ne volna: de elébb hallgassa meg a törvények
magyarázójáét. Elébb azonban koczintsunk egyet azoknak az
egészségére, a kik bennünket szeretnek.</p>
<p>S koczintottunk – nem mondtuk meg, kiért.</p>
<p>– Hallgassa ön meg, hogy mi véleményt adott az ügyvédem. «Ez
bizony nagy baj, de csupán Dunkircher Annára nézve az. Ha rendes
békességes időkben élnénk, akkor lehetne az a kimenetele az ügynek,
hogy a katonai hatóság Kvatopil Venczel főhadnagyot, a miért
hatósági engedély nélkül házasodott, tiszti rangjáról való
lemondásra kényszerítse. Ez esetben a Dunkircher Annával
<span class="pagenum"><a name="Page_250" id=
"Page_250">-250-</a></span> kötött házassága érvényben marad.
Ellenben Kvatopil úr, a később elkövetett bigamia vétségeért, az
osztrák büntetőtörvények értelmében, két esztendei börtönre nyer
kellemetes kilátást. A jelen viszonyok azonban, a midőn a
lombardiai hadseregnek minden vitéz, betanult tisztjére nagy
szüksége van, okvetlenül azt a választ fogja kapni a krakkói
feleség, hogy az egész házassága törvénytelenül lett kötve,
annálfogva «null und nichtig». A plébánost, a ki összeeskette őket,
elküldik egy esztendőre valami kolostorba, fegyelmi büntetésből,
Kvatopil Venczel pedig marad főhadnagynak, sőt ha vitézül
viselkedik, kapitánynyá is lesz. Kegyed pedig akként lesz
főhadnagyné és kapitányné; mert az előbbi házasság érvénytelensége
a kegyedét teljes jogerőre fogja emelni».</p>
<p>– Ezek voltak a ügyvéd szavai. Ugy-e jól megtartottam? Ismeri ön
a katonai törvényeket?</p>
<p>– Őszintén megvallom, hogy azon számos tudományok között, a
melyeket nem ismerek, ezek kiváló tért foglalnak el.</p>
<p>– No hát én erre azt feleltem, hogy: «Jól van! A törvények, a
körülmények, a helyzetek azt indokolják, sőt okadatolják, hogy
Dunkircher Anna legyen megfosztva hitvesi jogától; de hátha az
emberi szív törvénye talál érvényre jutni?» – Elég jó curialis
stylusban fejeztem ki magamat?</p>
<p>Egy kicsit nevettem rajta.</p>
<p>– Az ügyvéd még jobban nevetett. «Hogyan? mondá. Kegyed azt
képzeli, hogy Kvatopil Venczelnek majd megesik a szive az elhagyott
első feleségén? a kinek szándékosan nem irt levelet, a míg irhatott
volna, nehogy az valami bizonyítékkal birjon az iránt, hogy
Kvatopil Venczel őt csakugyan megesküdt feleségének és nem egy
elcsábított leánynak tartotta, a kivel kötött házasságának
érvénytelenségéről jól meg volt győződve? Hiszi azt kegyed, hogy
Kvatopil Venczel most, tizenhárom év mulva annyira elérzékenyül,
hogy a csatatéren, a harcz közepén elbocsáttatását <span class=
"pagenum"><a name="Page_251" id="Page_251">-251-</a></span> fogja
kérni; elfelejti a zászlójának, az uralkodójának adott esküjét;
csak azért, hogy Dunkircher Anna számára megmenthesse a hitvesi
főkötőt? Hiszi azt kegyed, hogy Kvatopil Venczel otthagyja a
legjobb reményekkel biztató carrièrejét? becsukatja magát két
esztendőre a fegyenczházba, hogy onnan mint megbélyegzett koldus
jöjjön elő; csak azért, hogy koldusnéval tovább élhessen, törvényes
összeköttetésben? És végül hiszi azt kegyed, hogy Kvatopil
Venczelnek úgy megzavarodhatik mind az öt érzéke, hogy ő egy ilyen
szép, fiatal feleséget, mint kegyed, egy nemes gazdag hölgyet, a ki
őt kényelemben tartja, el fog taszítani magától, odadobni a világ
csufságának; azért, hogy visszakapjon egy elhervadt élettársat, a
kinek az arcza megránczosodott: egy jámbor keztyüsnek a leányát; a
kire nézve még csak nem is előny, hogy a jóhirű «Dunkircher» név
helyett a «Kvatopil»-t ragaszthatja ki a czégtáblájára? – Nem!
Asszonyom. Ilyen jószivü emberben én nem hiszek. Inkább elhiszem,
hogy halfarku tengeri szűzek vannak a világon.</p>
<p>– Nem szakítottam félbe az ügyvédet. Engedtem, hogy teljesen
expectorálja magát. Mikor aztán egy kis pauzát tartott, akkor azt
mondtam neki: hiszen nem a Kvatopil szivéről beszéltem én, hanem a
magaméról.</p>
<p>– A magáéról? – kérdé elcsodálkozva; – hát az hogy keveredik
ebbe a dologba?</p>
<p>– Nekem az az eszmém van a kinos ügy elintézésére, hogy én azt a
biztosíték-összeget, melyet egybekelésünk alkalmával letettem,
átruházom a Dunkircher Annára, akkor aztán az ő részéről teljesítve
lesz a föltétel, mely mellett a katonatiszt házassága
megengedtetik: ő hadd legyen boldog az esküdt férjével. Én magam
pedig majd el tudok valamerre tünni az emberek közül. Nagy a
világ!</p>
<p>– Az ügyvéd erre megharagudott, azt mondta: – Ha kegyed ezt
megteszi: akkor rászolgál, hogy egyenesen elvigyék Döblingbe!
<span class="pagenum"><a name="Page_252" id=
"Page_252">-252-</a></span></p>
<p>– Nekem pedig ez komoly, elhatározott szándékom. Ezzel végzé
Erzsike.</p>
<p>Én nem állhattam meg, hogy a kezére ne tegyem a kezemet.</p>
<p>Mennyi igaz, nemes érzés alszik ebben a szivben! Ha lett volna
ember, a ki azokat fölébreszsze! Milyen derék asszony lett volna
ebből a nőből, ha egy olyan férjre talált volna, a ki a
legközönségesebb értelemben vett «jó ember», a milyen tíz férfi
közül kilencz! – Miért kellett neki mindig, de mindig, azt a
tizediket kihuzni a maga számára a sors urnájából?</p>
<p>Kitalálta, hogy mire gondolok e néma pillanat alatt. Azok a
nagy, mély tüzű szemek lassankint megteltek könynyel. A gyémánttűz
semmi a köny sugártüzéhez képest! Milyen szép volt e perczben.</p>
<p>Az ajkai valami rebegéshez kezdtek. Alig tudta kimondani.</p>
<p>– «Annak a másiknak gyermeke van».</p>
<p>S erre a szóra elkezdett görcsösen zokogni, egyik kezével az
arczát eltakarva, másikkal az én kezemet szorítva erőszakosan.</p>
<p>Kicsi hija, hogy én is együtt nem sirtam vele, úgy megesett
rajta a szivem.</p>
<p>Aztán, hogy kisirta magát kedvére, nagyot sóhajtott, felszárítá
a könyeit.</p>
<p>– Most már tudja ön, hogy miért kérettem, hogy jöjjön ide?
Legyen bíró ebben az ügyben. Melyiknek van igaza: az észnek, vagy a
szivnek? Azt kell-e tennem, a mit az ügyvéd tanácsolt, vagy azt, a
mit én magam gondoltam ki?</p>
<p>Nehéz feladat!</p>
<p>– Lássuk: nem volna-e valami középut? – mondám én. Hátha
rátalálnánk. – Én azt tanácsolom, hogy ne tegye kegyed sem azt, a
mit az ügyvéde tanácsolt; sem azt, a mit maga kigondolt. Hanem
várjon egy kis ideig. – Nagy háboru indul meg: több, mint fél
millió harczos áll <span class="pagenum"><a name="Page_253" id=
"Page_253">-253-</a></span> egymással szemben. Annak egy ötöd része
nem fog a háboru végén az övéihez hazatérni. Ezen országdöntő
harczban vagy elesik az önök Kvatopilja, vagy élve marad. Ha
elesik, akkor meggyászolják mind a ketten. Az özvegyi fátyolon nem
vesznek az asszonyok össze. – Ha pedig megéri Kvatopil a háború
végét, akkor ő, a vitéz, ambitióval teljes katona okvetlenül
előbbre lép a rangfokozaton, a csatatér gyorsan növel! Lesz belőle
őrnagy. Mint őrnagynak nem kell többé a házassági biztosítékot
letennie.<a name="FNanchor_7" id="FNanchor_7"></a><a href=
"#Footnote_7" class="fnanchor">7)</a></p>
<p>Akkor azután magához veheti a Dunkircher Annáját. Kegyednek
pedig nem kell odaajándékoznia a biztosítási összeget, a mire
magának is nagy szüksége lehet.</p>
<p>– Köszönöm – szólt a hölgy. – Ez igazán olyan egyszerü, mint a
Columbus tojása. Tehát várni fogunk, én is, Anna is, a mig a háboru
véget ér, s addig ezt a családot itt tartom magamnál.</p>
<p>– Még egyre figyelmeztetem. A várakozás ideje alatt kegyednek jó
lesz valahová, valami kis városba félrevonulnia; a hol nincsenek
ismerősei. Itt a fővárosban tarthatatlan hamis helyzetbe fog kegyed
jutni. Az első feleség történetét nagy hamar megtudja a világ. – S
a «szalmaözvegy» czím még elég jó czím; de a «szalmaasszony» már
nem az. Kegyed költözzék mindenestől, holnap mindjárt falura s
vigye magával a vendégeit is.</p>
<p>– Azt fogom tenni.</p>
<p>Alig készültünk el, midőn kopogtatott az orvos.</p>
<p>Az orvos elől nem tagadhatja el magát, a hinek a házánál beteg
van.</p>
<p>Az orvos is jó ismerősöm volt. Nagy, kiterjedt praxissal birt.
Homoeopatha volt. Bizonyos, hogy ez ma, meg holnap valahány
patiensét meglátogatja, a nux vomica mellé mindannyinak beadja azt
a legujabb hírt, hogy engem itt talált a szép asszonynál –
poharazás közben: «thé complet!» <span class="pagenum"><a name=
"Page_254" id="Page_254">-254-</a></span></p>
<p>Megvártam, míg a kis betegtől visszajő.</p>
<p>Megnyugtatott, hogy semmi baja sincs már, elhagyhatja az
ágyat.</p>
<p>Erzsike kérdezé, hogy lehet-e a lánykát falura kivinni?</p>
<p>– Sőt nagyon jót fog neki tenni.</p>
<p>Azután engemet fogott elő az én barátom, a doktor.</p>
<p>– Hát te hogy vagy?</p>
<p>– Köszönöm, nagyon jól.</p>
<p>– No no! A szemedből látom, hogy nagy felhevüléseid,
vértolulásaid vannak.</p>
<p>– Voltak, de már kigyógyultam belőlük.</p>
<p>– Remélem, homoeopathiai úton.</p>
<p>– Tökéletesen homeopathice.</p>
<p>Az orvossal együtt én is eltávoztam.</p>
<p>Mikor kiléptem a kapun, megint belebotlottam Sági Tóniba.</p>
<p>– Corpo di Bacco! Te azóta mindig a szép menyecskénél ülsz?</p>
<p>– S te azóta mindig a kapuja előtt sétálsz?</p>
<p>Az átelleni ház ablaka tele volt kiváncsi asszonyfejekkel.</p>
<p>Én aztán bérkocsiba vágtam magamat. Kihajtattam az indóházhoz,
estére ott voltam Szegeden.</p>
<p>Ott is maradtam három napig, együtt jöttünk haza a nőmmel, a
vendégjátékok bevégeztével.</p>
<p>S e három nap alatt minden nap érkezett két-három anonym levél
Budapestről a feleségemhez, ilyen forma tartalommal: «Szegény
barátném! Férjed egész napokat, éjeket ott tölt a régi ideáljánál,
a főhadnagynénál. Mindnyájan osztjuk bánatodat. Az egész város
tudja.»</p>
<p>Milyen nagyokat nevettünk e leveleken! Hej! ha keresztül nem
jártam volna az eszükön a «drága barátnéknak»!</p>
<p>… Ilyen furfangos ficzkó voltam én, a mikor még a sasok ki nem
tépték a hajamat. <span class="pagenum"><a name="Page_255" id=
"Page_255">-255-</a></span></p>
<h2>XIX. FEJEZET.</h2>
<p class="center">MEDVÉSI ÉZSAIÁS.</p>
<p>Csakugyan beteljesült az általam megjósolt esetek egyike
Kvatopil Venczellel.</p>
<p>Igen sajnálom; de bizony nem segíthetek a dolgon. Igen szivesen
hoznám őt vissza, mint őrnagyot, ha rajtam függne; de hát a sors
könyvében az volt megirva, hogy a derék férfiu a csatatéren végezze
be hősi pályafutását.</p>
<p>Az az egy vigasztalás, hogy legalább diadalmas csatában esett
el. A míg Mac-Mahon Solferinonál Schlick deréktömegét keresztül
törte, azalatt Benedek a jobb szárnynyal győzelmesen nyomult előre,
San-Martinoig szorítva Viktor Emanuel piemonti seregét. Itt érte a
halálos golyó Kvatopil kapitány szivét.</p>
<p>Pedig bizony mondhatom, hogy abban a pillanatban a szép asszony
csókja nem csattant el másnak az ajkán, mint az ő elhagyott
leánykájáén.</p>
<p>A két feleség aztán megosztozhatott békében az özvegyi
fátyolon.</p>
<p>A bigamia nyilvánossá lett; de már a megholt férjet nem lehetett
törvény elé idézni miatta. A nagy napok eseményei csakhamar
elfeledtették ezt az apró botrányt. Nevezhette magát háborítatlanul
Erzsike is, meg Anna is özvegy Kvatopilnénak, azzal a kis
külömbséggel, hogy az egyik kapitányné, a másik hadnagyné volt
ugyanazon a jogon.</p>
<p>Az ügyvéd közbenjárásával és az én gyámi helyeslésemmel aztán
Erzsike a biztosítékát is visszakapta. Biz abba idő telt; mert
elébb ki kellett deríteni a «dolus»-t; azután lemondani az
esetleges özvegyi nyugdíjról. Erzsike az alatt folyvást abban a kis
mezővárosban lakott, melyet tartózkodási helyéül választott. A mint
a biztosítékát kezéhez kapta, abból ezer forintot Annának
ajándékozott s azzal <span class="pagenum"><a name="Page_256" id=
"Page_256">-256-</a></span> ez hazatért Krakkóba az atyjához: a
megmaradt összegen pedig vett magának Erzsike abban a városkában
egy csinos lakóházat, szép kerttel együtt. Én egészen meg voltam
ezentúl nyugtatva sorsa felől.</p>
<p>Volt tehát már saját háza, tisztességes czíme: «özvegy
kapitányné»; biztosan kijáró jövedelme: ezzel abban a kis városban
a legjobb szerepet játszhatta. Egyúttal ezen helyzetében a gonosz
világ minden csábjai ellen is tökéletesen megóva; mert abban a
városban minden ember erényes, az asszonyok szigorú kormányzatot
tartanak ott. Ott eltántorodni, megbotlani, bűnbe esni nem lehet;
mert nem szabad.</p>
<p>De lélektani alapon is egészen meg lehettem nyugodva az Erzsike
jövendője felől. A ki már annyi keserves tanulságot szerzett
magának a saját kárán, lehetetlen, hogy a tapasztalatokból a
következményeket le ne vonja; s ha még egyszer választani fog, hát
bizonyosan nem fogja magát a külső előnyök által megvesztegettetni,
hanem a belső értékét becsüli meg annak, a kivel a sorsát végleg és
tartósan összekötni szándékozik. Ezt a szép és okos phrasist
levélben is megirtam neki: igaz gyámatyai gondoskodással. Csak arra
az egyre figyelmeztettem, hogy valami «mostanában» kinevezett
hivatalnokkal, vagy adóvégrehajtóval, vagy más efféle kutyafejű
tatárral össze ne adja magát; mert az aztán férjnek is csak olyan
provisorius lesz. Erre szavát is adta, hogy nem cselekszi.</p>
<p>Én aztán közel négy esztendeig nem is hallottam az Erzsikéről
semmit. Azon nők sorába került, a kik nem beszéltetnek magukról. A
legjobb kategoria. Évnegyedenként megküldtem neki a pénze
kamatjait, azt ő megköszönte s azzal végeztünk.</p>
<p>De nekem is volt elég okom, nem gondolni a veszedelmes, szép
tengerszemekre.</p>
<p>Rossz csillagok jártak!</p>
<p>Nem volt egy esztendő, a melyben valami nagy csapás ne érte
volna a fejemet, a mi alatt össze kellett rogynom. <span class=
"pagenum"><a name="Page_257" id="Page_257">-257-</a></span> Majd
egy drága halottam volt, a kit eltemettem; majd magam álltam ki
nehéz betegséget, mely szinte a halál révéig vitt; alig épültem
fel, akkor megint a nőm lett veszélyes beteg. Jó barátaimnak látszó
emberek könnyelműsége egész a vagyoni tönkrejutásig vitt.
Éjjel-nappal ott kellett dolgoznom az iróasztalom mellett, hogy
kiküzdjem magamat a mocsárból a partra; majd meg a kiadóm szökött
el Amerikába; inséges esztendő jött, könyvet, lapot senki sem vett;
majd meg párbajt kellett vívnom, nem a magam bűne miatt; hát még a
hazám nehéz sorsa! Az elkobzott szabadság visszavívásának minden
terhe, titka nálam volt letéve: én voltam az organuma a
«comité»-nak; kínozva, üldözve, insultálva egy gunyolódó hatalom
által. Olyan volt az, mint egy szörnyű álom! Összefüggéstelen,
egyre váltakozó rémséges visiók; de örökös lidércznyomás. Mire
fölébredtem belőle, azt láttam, hogy kopasz vagyok.</p>
<p>Egy szép tavaszon aztán azt a változatot találta ki a számomra a
rémálmok tündérkirálynéja, hogy tömlöczbe csukatott.</p>
<p>Sorsát senki sem kerülheti el.</p>
<p>Politikai lapot alapítottam, magam voltam a kiadó és a felelős
szerkesztő. Munkatársaim a szabadelvű párt matadorai. Nagy közönség
sorakozott hozzánk. Volt dolgom elég, regényt is kellett irnom a
lapba, meg vezérczikket is. Egyszer egy kitünően átdolgozott
munkálat lett hozzám beküldve, mely alá a magyar főnemesi családok
egyik legfényesebb neve volt irva. Én azt minden aggodalom nélkűl
kiadtam. Loyalis, hazafias, alkotmányos elveken alapuló értekezés
volt, egész tárgyilagosan kimutatva benne a jog és a szükség, mely
Magyarország alkotmányos kormányzatát követeli.</p>
<p>Ezért a czikkért aztán a czikkiró grófot is, meg engemet is
katonai törvényszék elé állíttatott a kormányzó. Előre megizente,
hogy három hónapra becsukat mind a kettőnket. <span class=
"pagenum"><a name="Page_258" id="Page_258">-258-</a></span></p>
<p>A katonai törvényszék állt egy ezredesből, egy őrnagyból, egy
kapitányból, egy fő- és egy alhadnagyból, egy őrmesterből, egy
káplárból, egy frájterből, meg egy közlegényből, a négy utóbbiak
csehek valának.</p>
<p>Én aztán tartottam az aræopag előtt egy hatalmas védbeszédet,
németül. Persze, hogy azt mondták rá, hogy «abczug!» Elitélt a
katonai törvényszék, a gróf munkatársammal együtt egy esztendőre
nehéz vasban, kenyéren, vizen, bőjttel nehezítve, nemességvesztésre
és ezer forint birság lefizetésére.</p>
<p>Mikor az ítéletet felolvasták, azt mondám az auditor
majornak:</p>
<p>– Hát ez mi a csoda? Hisz a kormányzó csak három hónapra kivánt
bennünket elitéltetni.</p>
<p>Arra az auditor major mosolyogva mondá:</p>
<p>– Igen, három hónapot az incriminált czikkért, kilenczet pedig a
nagyszabású védelmi beszédért.</p>
<p>Az ítéletünk nem szólt ám sajtóvétségről. Oh dehogy:
közcsendháborításért lettünk elitélve. Én és a grófom ablakokat
vertünk be s gázlámpákat törtünk össze a kerepesi-úton.</p>
<p>Mint «közcsendháborítók» lettünk bedugva a hüvösre.</p>
<p>Olyanforma ítélet volt ez, mint a müncheni városi tanácsé, mikor
egy piktor került eléje, a ki azzal volt vádolva, hogy egy női
modelljének pajkosságból bajuszt festett. Ezért rá lett olvasva «20
márka birság, §: nyilvános mulatóhelyek bemocskolása miatt.»</p>
<p>Azonban valahogy azt ne várja ám tőlem a tisztelt olvasó, hogy
én most ebből az alkalomból valami martyrtöviskoszorut akarok fonni
a homlokom körül s leirom majd a velenczei ólomfödelű börtönök
kínszenvedéseit! Van eszemben!</p>
<p>Csupa tréfa és mulatság volt az egész börtön-életem. A
térparancsnok ezredes, a kinél laktam, feljárt hozzám mindennap
anekdotázni s elhordott magával sétálni a zöldbe. Felvitettem a
fogházba az iróasztalomat, könyveimet, <span class=
"pagenum"><a name="Page_259" id="Page_259">-259-</a></span> faragó
eszközeimet, ott készitettem el a feleségemnek a mellszobrát. Az
ezredes is szenvedélyes faragó művész volt; versenyben
esztergályoztunk. Szó sem volt semmiféle lánczról és bilincsről s a
kenyér és víz mellé azt hozathattam a vendéglőből, a mi csak jó és
drága. Délutánonkint a tisztelt barátaim a «pesti körből» feljártak
hozzám tarokkozni; úgy, hogy mikor egyszer egy rebellis czimborám
(Beniczky) meglátogatott a szállásomon s széttekintett, lenézéssel
fejezte ki indignatióját: «nem ér az ilyen börtön semmit; hisz
nincs ebben semmi poezis.»</p>
<p>Egyszer pláne elvittem a fogolytársamat, meg a porkolábomat
magammal a svábhegyi nyaralónkba: ott a feleségem pompás vacsorát
készített a számunkra; csapra ütöttük az új boromat s úgy
elmulattunk késő estig, hogy mire visszakerültünk, alig akartak
bennünket beereszteni a börtönbe. Szerencsénk, hogy a profósz
velünk volt s azt, kétfelől támogatva, magunkkal tudtuk hozni.</p>
<p>Hát még aztán a látogatások!</p>
<p>Egész életem folyásán összevéve nem kaptam annyi látogatást,
mint az alatt az egy hónap alatt, a míg a fogságom esztendeje
tartott. (A következő hónapban felváltott a börtönben a kormány
officiosus lapjának a szerkesztője. Azt is elítélte a
haditörvényszék, közcsendháborításért.)</p>
<p>Feljöttek hozzánk a börtönünkbe távol vidéken lakó jó barátaink,
főurak, úrhölgyek, grófnők és művésznők; néha egész cerclet
tartottunk. Az is megesett, hogy egy betegeskedő mágnásnő, a ki nem
jöhetett fel hozzánk a második emeleten levő börtönünkbe,
lehivatott bennünket a kocsijához, ott fogadtuk el a vizitet az
utczán, szegény rabok!</p>
<p>Nekem pedig sok volt már ez a jóból.</p>
<p>Ha egyik tisztelőm a másiknak adja a kilincset a kezébe, akkor
én nem tudok dolgozni. Utoljára könyörgésre fogtam a dolgot, hogy
zárják rám az ajtót egy pár órára; hisz azért börtön; irják fel az
ajtóra, hogy mikor vannak az elfogadási órák. <span class=
"pagenum"><a name="Page_260" id="Page_260">-260-</a></span></p>
<p>Egy becsületes cseh fiu volt a szolgálatomra rendelve,
ordináncznak. Ezt is Venczelnek hitták.</p>
<p>Igen jól kijöttünk egymással s meg tudtuk egymást érteni.</p>
<p>Megmagyaráztam neki, hogy bizonyos órákban, a mikor dolognál
ülök, senkit se bocsásson be hozzám; kivéve, hogyha valami szép
hölgy jön látogatóba.</p>
<p>Hony soit, qui mal y pense!</p>
<p>Tulajdonképen nem is lehet alkalmasabb helyet képzelni
légyottokra, mint az ilyen börtönt. Csodálom, hogy ezt a
«viveur»-ök fel nem kapták.</p>
<p>Aztán meg az ebéd utáni szundikálásra milyen kiváló alkalmatos
hely az ilyen lokalitás. Ajánlhatom mindenkinek, a ki
álmatlanságban szenved: csukassa be magát. Különös jótéteménye a
gondviselésnek, hogy a rabok igen jól tudnak aludni.</p>
<p>Egy délutáni édesded szendergésemből azzal ver föl a Venczel,
hogy itt van egy szép asszonyság, a ki látni akar.</p>
<p>– Igazán szép?</p>
<p>– Ojoj!</p>
<p>– Ojoj?</p>
<p>– Ojojojojoj!</p>
<p>Csakugyan «ojoj» volt: az Erzsike.</p>
<p>Egészen gyászba volt öltözve, fekete selyemfátyol a
kalapján.</p>
<p>Láttam a szemeiből, hogy az én sorsomat akarja gyászolni.</p>
<p>Bevágtam az útját egy komplimenttel: «ej de jó szinben van, szép
gyámleányom! Látszik, hogy meghasznált a falusi levegő!»</p>
<p>Abba hagyta a megkezdett siralmas szepegést.</p>
<p>– No hiszen magának sem ártott meg a börtönlevegő, úgy
látom.</p>
<p>– Hát hogy kerül most ide?</p>
<p>– Bizony nagy nehezen. Alig akartak beereszteni. Azt mondták,
hogy az árestánsnak ma szobafogsága van. Már <span class=
"pagenum"><a name="Page_261" id="Page_261">-261-</a></span> arra
gondoltam, hogy pofon ütöm a silbakot, akkor aztán büntetésből majd
ide zárnak ön mellé.</p>
<p>– Ez igazán nehéz bilincs volna!</p>
<p>Elnevette magát.</p>
<p>– Értem a czélzást! Egy kicsit nagyon is megerősödtem termetben.
Mit csináljon az ember kis városban egyebet?</p>
<p>Ez csak lelki megelégedésre mutat.</p>
<p>Megkináltam a saját karszékemmel. Azt is czélzásnak vette.</p>
<p>– Ennek jó erős lábai vannak, ugy-e? szólt, mikor elhelyezkedett
benne.</p>
<p>Csakugyan nagyon pronunciált gömbölyüséget vettek fel az idomai,
a mi azonban nem ártott meg a szépségének. Az egész lénye olyan
étvágygerjesztő volt.</p>
<p>Én bizony örültem neki, hogy látom.</p>
<p>– Ne tessék rossz néven venni! A szegény rabnak jól esik, ha
börtöne sötét éjszakáját egy mosolygó női arcz átderengeti! Oly
édesen hangzik a lánczcsörgés közepett egy vigasztalón csengő
gyöngéd asszonyi hang!</p>
<p>– Szeretem, hogy itt is megtartotta ön a jó kedélyét, mert én
igen komoly dolog miatt jöttem.</p>
<p>– Hogyan? Hát nem a szomorú rabságomat enyhítő részvét hozta
volna kegyedet ide?</p>
<p>– Az is! Első sorban igen. Mindennap olvasom a «Fővárosi
Lapok»-ban, hogy önt kik és hányan látogatták? úri hölgyek, szép
művésznők; gondoltam, ha azoknak illik, nekem épen kötelességem.
Azonban egyéb körülmény is vezetett ide.</p>
<p>S e szónál fürkészve nézett körül.</p>
<p>– Nem hallik át a szó azon az ajtón?</p>
<p>– Ne tartson tőle, az a szoba üres. Fogolytársam külön
appartement-nal van ellátva.</p>
<p>– Én azért jöttem önhöz, hogy bejelentsek valamit. Én
folyamodtam a gyámi hivatalhoz, hogy önt mentse fel a gyámi teendők
alól. <span class="pagenum"><a name="Page_262" id=
"Page_262">-262-</a></span></p>
<p>– A mire elég jó oka kegyednek az, hogy magam is gyámság alá
lettem helyezve egy esztendeig.</p>
<p>– De nem az volt nálam az ok. Hanem, hogy olyan helyzetbe
jutottam, melyben szükségem van a tőkepénzem feletti szabad
rendelkezésre.</p>
<p>– Kitaláljam az okát? Megint valami szerencsétlenség történt!
Elvesztettük a szivünket ismét?</p>
<p>Erzsike eltakarta a piruló arczát a selyemfátyollal.</p>
<p>– Ejh, hogy ön mindent is kitalál rögtön. De jó volna vallató
birónak!</p>
<p>– No hát ez nagyon természetes. Kegyed még olyan fiatal!</p>
<p>– Már jól túl vagyok a harminczon.</p>
<p>– Csak négy évvel. Jól tudom; ott voltam a keresztelőjén. Tehát
ismét feltalálta kegyed az ideálját!</p>
<p>– Ez úttal szentül hiszem, hogy feltaláltam.</p>
<p>– Csak nem valami provisorista?</p>
<p>– Kérem, ne sértsen meg!</p>
<p>– Éltem a gyanuperrel. Ahhoz nem adtam volna a gyámi
beleegyezésemet. Azt kellett gondolnom, hogy kegyed ezért akar a
gondnokságom alól felszabadulni.</p>
<p>– Épen nem! Ezentúl is kérni fogom jó tanácsát. Úgy fogadom azt,
mintha atyám mondaná. Szidjon meg, ha valami hóborton kap.
Engedelmes gyámleánya leszek ezentúl, ha ön el nem kerget magától.
Nekem csak arra az összegre van szükségem. Higyje el, hogy nem
követek el vele semmi könnyelműséget. Az összeg biztosítva marad.
De kell, hogy rendelkezhessem vele a jövendőbelim iránti
tekintetből.</p>
<p>– Kegyednek a vőlegénye talán valami jószágbérlő, a kinek az az
összeg hasznos beruházásokra szükséges?</p>
<p>– Nem bérlő.</p>
<p>– Hát talán épen kereskedő? Az is tiszteletre méltó életpálya.
Jó kézben a forgalmi tőke szép hasznot hajthat.</p>
<p>– Nem is kereskedő. <span class="pagenum"><a name="Page_263" id=
"Page_263">-263-</a></span></p>
<p>– Hát talán gyáros? Fürészmalom-, gőzmalom-tulajdonos?</p>
<p>– Egyik sem.</p>
<p>– Hát ugyan micsoda?</p>
<p>– Az én vőlegényem egy derék, kitünő néptanító, a neve Medvési
Ézsaiás.</p>
<p>– Medvési Ézsaiás! De hát mi a csodának van szüksége az
iskolamesternek a huszonötezer forintokra?</p>
<p>– Elmondom én azt önnek mindjárt. De egy kissé messze kell
kezdenem. Van önnek ideje, hogy végig hallgassa a
történetünket?</p>
<p>– Kérem. «Ma» egész nap itthon maradok.</p>
<p>– Nem fog bennünket senki háborítani?</p>
<p>– Nagyon okos fiu az ordinánczom; tudja a regulát.</p>
<p>– De nem fogják rám zárni a börtönajtót?</p>
<p>Más rendes ember erre azt felelte volna: hogy «az sem lesz baj!»
én azonban kihúztam az iróasztalom fiókját s megmutattam a szép
hölgynek, hogy van saját kulcsom a börtönajtóhoz. Ezen aztán
nevetett. Úgy látszik, hogy meg volt nyugtatva.</p>
<p>– Hát azon kell kezdenem, hogyan ismerkedtem meg.</p>
<p>– Az Ézsivel?</p>
<p>– Kérem: ki kell mondani egészen a nevét, mert megharagszik.
Nagyon sokat tart rá, hogy mindenkinek az egész neve és a rangját
megillető czíme megadassék s azt ő maga is megtartja; engem
állandóul «vitéz kapitányné» asszonyságnak tisztel. Hiába
«nagyságolnak» a jelenlétében, ő kereken kimondja, hogy a
«nagyságos» czím egyedül az erdélyi fejedelmeket illeti meg. «Suum
cuique!» Ez a mondása. Oh én igen sokat tanultam már latinul, a
mióta vele ismeretségben állok.</p>
<p>– Tehát latin leczkéket vett kegyed tőle: ezen kezdődött.</p>
<p>– Ugyan ne ironiázzon! Azért sem úgy kezdődött! Azt tudja ön
bizonyosan, hogy kis városunkban igen népes kálvinista ekklézsia
van. <span class="pagenum"><a name="Page_264" id=
"Page_264">-264-</a></span></p>
<p>– Azt félig-meddig tudom.</p>
<p>– Én pedig igen buzgó templomba járó vagyok.</p>
<p>– Azt már csak negyedrészben tudom.</p>
<p>– De bizony mi nálunk dicséretes szokás minden vasárnap a
templomba eljárni, ájtatoskodni.</p>
<p>– És az új kalapunkat bemutatni.</p>
<p>– Oh engem csak az áhitat visz oda. Olyan szépek azok a szent
Dávid zsoltárai.</p>
<p>– Hát még a szent Dávidnéi!</p>
<p>– Ne üzzön ön gunyt az én kegyességemből! Ézsaiás nemcsak
rektor, hanem kántor és orgonista is. Gyönyörű basszus hangja van.
Mikor nekiereszti, hogy «Oh mely boldog az oly ember éltében!» csak
úgy reng bele a pódium. Ez a csodaszép hang volt az, mely engemet
legelébb is megkapott.</p>
<p>– Magát az énekest természetesen eltakarja az orgona.</p>
<p>– De nemcsak a templomban volt alkalmam őt hallani, hanem a
temetéseken is.</p>
<p>– Már temetésekre is méltóztatik eljárni?</p>
<p>– Még, kérem, nem megszokásból. Hanem hogy a legtöbb
újszülötthöz engem szoktak elhívni keresztanyának. Nálunk pedig a
gyermekeknek két harmada csak azért születik, hogy nemsokára
meghaljon. Olyankor aztán a keresztgyermekem temetésére el kell
mennem.</p>
<p>– Azok felett pedig Ézsaiás szokott énekelni és búcsúztatót
mondani?</p>
<p>– De még milyen szép búcsúztatókat. Csupa versekben.</p>
<p>– Tehát Ézsaiás még költő is.</p>
<p>– De igazán szép verseket tud csinálni. Például ez: «Kedves
Julis néném, ki laksz Apostagon; – Áldjon meg az Isten téged jó
vastagon». Mi lelte önt?</p>
<p>– Semmi sem, csak rám jött a köhögés.</p>
<p>– Igen: a költői irigykedés! «Figulus figulum odit», szokta
mondani Ézsaiás. <span class="pagenum"><a name="Page_265" id=
"Page_265">-265-</a></span></p>
<p>– Bizonyosan Erzsébet napjára is irt valami szép
onomastichont.</p>
<p>– Azért sem irt! Nem olyan ember az. Mert az nem szokott soha
senkinek hizelkedni, inkább mindenkinek a szemébe mondja az
igazat.</p>
<p>– Ez a kálvinista rektoroknak általános ismertető
jellemvonása.</p>
<p>– No de tartsunk rendet. – A temetéseknél hagytam el. Nekem
feltünt ez a sűrű halandóság a kisdedek között, s megindítottam egy
üdvös mozgalmat a városbeli asszonyságok között egy bölcsőde
felállítása végett. Az eszme buzgó pártolásra talált. Nagy hirtelen
akadt szállás; fehérnemüfélét nagy számban összeadtak a hölgyek;
tejet és egyéb szükséges tápszereket aláirás útján beszereztünk,
pénzt pedig a rendes úton határoztuk el beszerezni.</p>
<p>– Azaz jótékony hangverseny útján.</p>
<p>– Látszik, hogy ön praktikus ember. El lett határozva a jótékony
hangverseny, s annak rendezésére egy komité lett megválasztva, hét
tagú bizottság. A bizottság üléseit az én házamnál tartotta; nekem
volt legalkalmasabb helyiségem hozzá és egyuttal zongorám is. A
bizottság minden tagjának volt valami feladat kiosztva: egyiknek
szavalat, másiknak éneksolo, harmadiknak tréfás felolvasás,
negyediknek zongora-tanulmány, ötödiknek magyar magántáncz; nekem
kellett hegedülnöm, Ézsaiásnak pedig Nabuccóból énekelni a főpap
áriáját. «A ki az Urban megbizik». – A többit azután már tudja
ön.</p>
<p>– Hogyne tudnám: az első bizottsági ülésen megapprehendált az
egyik résztvevő comitétag, a másodikon a második, az ötödiknél már
csak önök ketten tartották meg a főpróbát, Ézsaiással.</p>
<p>– Szórul-szóra. Csak azzal a külömbséggel, hogy nem tartottuk
meg a főpróbát. Ezen a napon hat tag közül négy küldött kimentő
levelet. Mind valamennyi beteg lett. Valóságos epidemia. Csak a
tánczos nem talált a maga <span class="pagenum"><a name="Page_266"
id="Page_266">-266-</a></span> számára mentséget. Az tánczmester
lévén a városban, nem hazudhatta azt, hogy a lába kimarjult.</p>
<p>Az Ézsaiás háromszor is elment a házam előtt, a hosszú száruból
pöfékelve; mindannyiszor benézett az ablakon: látta, hogy még senki
sincs odabenn, s tovább ment.</p>
<p>Végre besasirozott a tánczmester. Láttam a vigyorgó arczáról,
hogy ez is valami gyászhírt hoz. Így csak az mosolyog, a ki talált
már valami ürügyet, a minél fogva megretirálhasson.</p>
<p>– Nagysám! Vigasztalhatatlan vagyok! (Tudtam!) Nem lehet
föllépnem a concertben. A czigányaink felmennek Budapestre. «Mi
dolguk ottan?» – «Hát az egész ország minden czigánybandái
összegyűlnek zeneversenyre; Patikárusék, Bunkóék, Rácz Paliék,
Berkesék, Salamonék, Dankóék, a mi Csicsánk is ott akar lenni.
Czigány nélkül pedig én nem tánczolhatok. – Ki húzza el nekem a
lábam alá a «bihari kesergőt?» – «Majd elhúzom én!» – «Ah, haha! Az
nem jó lenne; egy szál tánczos egy szál hegedű mellett: hisz az
valóságos medvetánczoltató komédia lenne».</p>
<p>Erre betoppan az Ézsaiás. Meglátva az ablakon át, hogy már nem
vagyok egyedül, bátorságot vett maga is bejönni. Addig nem
mert.</p>
<p>(Én közbeszóltam: aligha nem ismerem én ezt a kegyed Ézsaiását.
Ezzel történt az meg legatus korában, hogy az egész ebéd alatt a
pap leánya mellett ülve, egy szót sem mert hozzá szólni, hanem
délután felment a toronyba s annak az ablakából kezdett el
kurizálni a szép kisasszonynak.)</p>
<p>– Valószinű, hogy ő volt az. Én aztán ott marasztottam őket
ozsonnára, hogy legalább a kávé meg a kuglóf ne veszszen kárba.
Ahhoz hozzá is ültek s hozzáláttak az ozsonnához. Falatozás közben
meghánytuk-vetettük a módszereket, melyek segélyével meg lehet még
tartani a zátonyra jutott jótékony hangversenyt. – Egyszer aztán a
tánczmester az órára nézett. «Jézus Mária! Már hat <span class=
"pagenum"><a name="Page_267" id="Page_267">-267-</a></span> óra!
Nekem a főbiróné gyermekeinek a tánczpróbáján kell lennem». Azzal
ugrott, kezet csókolt s elpirouettirozott.</p>
<p>Ekkor aztán Ézsaiás is felállt az asztaltól, leverte a
kuglófmorzsákat a kabátjáról s azt mondta, hogy «áldás, békesség».
– Ez az ő búcsúzási formulája. Azt, hogy «alászolgája», vagy hogy
«ajánlom magamat!» soha az ő szájából nem hallotta még a főkurátor
sem, de még a superintendens sem, mert Ézsaiás nem alázatos és nem
szolga s nem is ajánlja magát senkinek, hazugságot pedig még
szójárásból sem mond.</p>
<p>Én aztán az «áldás, békesség» szóra azt mondtam, hogy hát ön is
el akar menni? Önnek csak nincs iskolája este hat órakor?</p>
<p>– Az nincs. De hát minek maradjak itt, ha nem lesz
énekpróba?</p>
<p>– Hát én nálam épen csak énekelni lehet az embernek?</p>
<p>– Embere válogatja. Felelt rá Ézsaiás.</p>
<p>– Hogyan értsem ezt? kérdezém nagyot bámulva.</p>
<p>– Hogyan értse? mondá ő, a pipaszárával ütögetve a csizmaszárát.
Hogyan értse? Hát nagyon jól értheti. Ha egy fiskális, egy doktor,
egy földesúr idejön a ténsasszonyhoz s itten mulat, akár muzsikaszó
mellett, akár a nélkül, hát azt a kutya sem ugatja meg érte, de ha
a rektort látják ide bejönni délután öt órakor s aztán azt látják,
hogy itt maradt utolsónak, mikor a többi vendég mind elment, hát
abból olyan lárma lesz Izraelben, hogy engem megköveznek érte.</p>
<p>– Olyan rossz hirben állok én?</p>
<p>– Én nem mondtam, hogy a ténsasszony rossz hirben áll. Annyi
bizonyos, hogy a verses könyvébe több név van beirva, mint a
Trattner Károlyi kalendáriumába. De ez egy szép asszonynak nem árt.
Megmondta már Krisztus: «bocsássatok meg neki, ha sokat vétkezett,
mert sokat szeretett». De én nekem nem bocsát meg az eklézsia. Ha
<span class="pagenum"><a name="Page_268" id=
"Page_268">-268-</a></span> én jövök hirbe, engem kihordanak a
határra, azután mehetek peregrinálni.</p>
<p>– Tehát a kálvinistáknál is van cœlibatus?</p>
<p>– Az nincs, hanem van kánon. A mit kálvinista papnál, rektornál
«kánoni hibának» neveznek, az csupa veszedelem. Lehet valaki
«aranyszáju szent János», de ha kánoni hibában találják, ott reked
«Bergengócziában».</p>
<p>– S ön soha sem esett kánoni hibába? kérdezém én tőle.</p>
<p>– Soha! Viszonzá ő határozottan. S egészen vörös lett az arcza.
Olyan büszke volt arra, hogy ő erényes.</p>
<p>(S ez valami új dolog ugy-e? szóltam én közbe, a mi még nem volt
a világon. Egy férfi, a ki erényes s azt nem szégyenli
bevallani!)</p>
<p>– «Unicum!» Én pedig erre a szóra megfogtam a kezét és
visszatartóztattam. A szemeiből láttam, hogy először érzi
asszonykéz szorítását. Ön őszinte volt, én is az leszek. Ön nem
közelíthet más nőhöz, mint a kit az oltár elől hozott haza. Hát
vegyen el engem feleségül.</p>
<p>Még csak meg sem volt lepetve ettől a szótól. Az arcza
mozdulatlan maradt, mint a bálvány.</p>
<p>– Azt könnyű megtenni, csakhogy «respice finem!» «Ember teszi a
fogadást, agg eb, ki megállja». És én nem vagyok olyan ember, mint
más. Én nehéz természetű ember vagyok. Velem nem lehet úgy tenni,
mint a nagyuri férjekkel, a kik az ujjaik között nézik el a
feleségeik kikapásait. Ha én a ténsasszonyt feleségül veszem, akkor
vége van a bálozásnak, a csélcsapságnak, a kurizálásnak, a
kacsingatásnak. Én nálam nem bőjtöl az asszony, de nem is
torkoskodik! – Én nem ismerem a tréfát. – Látja a ténsasszony itt a
kezemben ezt a törökmeggyfa pipaszárat? – Ha az én feleségem lesz s
én magát valami csalfaságon kapom, hát én összetöröm ám ezt a
törökmeggyfa pipaszárat magának a hátán.</p>
<p>(Nevetnem kellett. «És kegyed szép gyámleányom elvette a
rektort, a törökmeggyfa pipaszárral együtt!») <span class=
"pagenum"><a name="Page_269" id="Page_269">-269-</a></span></p>
<p>– Vettem volna, de nem adta ám meg magát. Azt mondtam neki, hogy
alávetem magam a legszigorúbb erkölcs-szabályoknak, s ha megszegem
a hűséget, nem bánom, verjen meg.</p>
<p>(«Ezt már a paraszt asszonyoktól tanulta kegyed. A paraszt
menyecske addig nincs is teljesen megelégedve a párja szeretetével,
a míg az egyszer jól el nem döngette. Ez is valami új neme az
élvezetnek kegyedre nézve, tudom!)</p>
<p>– Még ez sem hódította meg; semmiképen nem volt rávehető, hogy
mellém üljön a pamlagra, sőt egyre czurukkoltatta a székét, a
melyre letelepedett, a mint azt látta, hogy ostromlom. Végre
kirukkolt az öreg ágyúval.</p>
<p>– Lássa, édes ténsasszony, én ismerem ám magának azt a tréfás
szokását, hogy nem szeret sokáig egy fészekben ülni. – Úgy tesz a
kedveseivel, hogy «adom s veszem». Ma itt, holnap amott. Ha
megtörténik az, hogy én kegyedet valami rakonczátlanságért férji
jogomnál fogva érzékenyen megfenyítem, akkor kegyed majd megszökik
tőlem, itt hagy a faképnél. Én nekem aztán megvan a csúfságom. Nem
olyan ám egy kálvinista rektornak a sorsa, mint más halandó emberé.
Ha engem a feleségem elhágy: én a csúfságtól az ekklézsiámban meg
nem maradhatok. Nekem is futnom kell innen. Ki vagyok taszítva az
egész emberi társaságból. Pedig én nagyon meg vagyok elégedve a
mostani conditiómmal. – Van hatszáz forint készpénz fizetésem.
Azonkivül a datiám, a lukma, meg stóla felmegy másik hatszáz
forintra. Megélek tisztességesen. Én ezt mind nem tehetem föl egy
kártyára.</p>
<p>Erre én egy nagyot mondtam:</p>
<p>– Hát hallgasson ön rám; nekem van akkora tőkepénzem, a mely
önnek a mostani fizetésével egyenértékű kamatot hoz: huszonötezer
forint. Én ezt az egész összeget lekötöm önnek móringba, s kész
vagyok azt elveszteni, arra az esetre, ha önt valaha hűtlenül
elhagynám. <span class="pagenum"><a name="Page_270" id=
"Page_270">-270-</a></span></p>
<p>(S még erre a szóra sem capitulált az Ézsaiás? kérdeztem én
Erzsikétől.)</p>
<p>– Három napi meggondolási határidőt kért. Én rögtön idesiettem
önhöz, hogy a gondnokság megszüntetését bejelentsem.</p>
<p>– Tehát még két napja van Ézsaiásnak a meggondolásra. Remélem,
hogy megszállja a szentlélek s nem áll kötélnek.</p>
<p>– Hát ön nem helyesli az elhatározásomat?</p>
<p>– Én is szeretem az igazmondást, egy kissé a jósláshoz is értek.
Nem bánom, ha kegyed a jövendőbeli férjének leköti bánatpénzül az
összes tőkepénzét, még a házát is.</p>
<p>– Olyan ember az, a ki azt megéri!</p>
<p>– Elhiszem. Kegyed ebben szaktudós! De arra az egyre kérem még
is, hogy a háza melletti kertet tartsa meg a saját
rendelkezésére.</p>
<p>– Minek?</p>
<p>– Azért, hogy tele ültethesse török meggyfával, mert a hogy én
ismerem a kálvinista rektor természethistóriáját, úgy tudom, hogy a
mit az egyszer megigér, az azt meg is tartja; – a hogy pedig a
«tengerszemű hölgyek» természetrajzát ismerem, azt hiszem, hogy
kegyed arra nagyon sokszor rá fog szolgálni!</p>
<p>Erre a szép asszony felugrott a székemből, mérgesen.</p>
<p>– Maga goromba szörnyeteg! Nem költő, hanem garabonczás! Jól
tették, hogy becsukták! Most beszéltünk egymással utoljára az
életben!</p>
<p>S azzal ott hagyott: elszaladt.</p>
<p>Én pedig nagyot sohajtottam.</p>
<p>– Ne adj Isten, hogy még egyszer visszatérjen!</p>
<hr class="tb" />
<p>Mikor kiszabadultam, egy ujság hymenhirei között olvasám, hogy
csakugyan végbement a házasság. A takarékpénztárból tudósítottak
levélben, hogy az eddigelé gyámleányom nevére szóló összeg annak a
férje nevére lett átirva. <span class="pagenum"><a name="Page_271"
id="Page_271">-271-</a></span></p>
<p>… No! Valahára megkapta hát Erzsike is a férjek non plus
ultráját. Mert valójában az a férfi, a ki harminczkét éves koráig
kánoni hibában nem találtatott, a superlativusa a kincseknek, egy
olyan asszonyra nézve, a ki annak az értékét meg tudja
becsülni.</p>
<h2>XX. FEJEZET.</h2>
<p class="center">GYÓNÁS.</p>
<p>Hát bizony végesvégül csak meg kell gyónnom, hogy volt énnekem
egy szeretőm, a ki miatt hűtelen voltam nemcsak a feleségemhez, de
még a muzsámhoz is, a ki körülhálózott a pókfonalaival s a szívem
vérét kiszívta; a ki lefoglalta magának a legjobb gondolataimat; a
kinek utána szaladgáltam az ország egyik szélétől a másikig s
igavonó rabszolgája voltam. Gyakran a fél vagyonomat elvesztegettem
rá, s vakon rohantam a bajba érte. Tűrtem miatta szidalmat,
átkozódást, gyalázatot. Koczkáztattam érette az életemet,
szabadságomat.</p>
<p>Néha, mikor megsokaltam a zsarnokságát, megpróbáltam elszökni
tőle, de megint csak visszacsábított, nem eresztett szabadon.</p>
<p>S még ha valami szép menyecske lett volna; de egy csúf festett
képű vén banya, kaczér, hűtelen, csapodár, rossz nyelvű, rágalmazó,
hazug; a kinek az egész világ udvarol, s a ki minden udvarlóját
bolonddá teszi; a hány kedvest számlál, annyiféle divatot hord.</p>
<p>Verje meg a ragya! Úgy hívják, hogy «Politika».</p>
<p>Volt egy esztendő, a mikor különösen az őrülésig bele voltam
bolondulva. Mindent megtettem a kedvéért, a mit csak kivánt.
Összeveszített egy igen jó barátommal, a ki jobb kezem volt a
hirlapomnál. Egy másik jó barátommal pisztolypárbajt vivatott
velem, a ki soha sem vétett nekem, s én sem vétettem neki soha,
mindig becsültük egymást. «Politika» így kivánta s nekünk
lövöldöznünk kellett egymásra. <span class="pagenum"><a name=
"Page_272" id="Page_272">-272-</a></span> Aztán neki ingerelt egy
harmadik jó barátomnak, a ki igen derék ember volt és magyar
miniszter, hogy buktassam meg a választásnál. És én azt a derék
embert megbuktattam, a kit tiszteltem, szerettem, becsültem. Így
kivánta «Politika». Micsoda parádéja volt, mikor a diadalszekéren
vihetett magával! Elhitette velem, hogy most én vagyok a
leghirhedettebb ember az országban! – Meg is fizettette a kegyeit!
Micsoda «petit souper»-k! ötszáz emberre! Milyen corso! Kétszáz
hintóval. Hát még a toilettjei! Egyébbe sem akart öltözni, mint
ujon alapított hirlapokba, s bebutoroztatta magának velem a
«Népkör»-t. – Cora Pearl nem ruinálta úgy az imádóit, mint az a vén
courtisane engem.</p>
<p>Hanem hát akkor egészen bele voltam bolondulva.</p>
<p>A nagy diadalom után csak úgy záporlott hozzám a sok üdvözlő
távirat, levél. Megbuktattam egy minisztert! Nagy triumfus az! A ki
csak valaha ismerősöm volt valahonnan, mind meglátogatott e fényes
siker után. Régi iskolatársaim ráemlékeztek, hogy valaha együtt
birkóztunk a kollégium udvarán. Az autogrammjaim iránt feltámadt az
élénk kereslet. – És én mind erre büszke voltam.</p>
<p>Úgy, hogy meg sem lepett, mikor egy délután egy ilyen feliratú
látogatójegyet hoztak be hozzám: «Medvési Ézsaiásné».</p>
<p>Nagyon természetes, hogy ő is meglátogat. Dicsőségem napsugárai
felolvaszták a neheztelés jegét! Már ekkor hat esztendeje mult,
hogy nem láttam.</p>
<p>Képzelem, hogy elhízott azóta! Jól tartva, semmi gondtól nem
üldözve, semmi szenvedélytől nem háborgatva, csak az a sorsa lehet
a szép ideálnak: meghízni.</p>
<p>Annál jobban megdöbbentett aztán, mikor megláttam őt. Egészen le
volt soványkodva. A régi divatú öltözet, a mi teltebb idomokhoz
volt szabva, csak úgy lógott rajta. A hajdan oly piros, derült arcz
hosszukás lett és szintelen, a csalfa szerelem-gödröcskék helyén
komor redők, <span class="pagenum"><a name="Page_273" id=
"Page_273">-273-</a></span> melyek az áll alatt összefutnak. Csak a
szeméről lehetett ráismerni: azok a régiek voltak.</p>
<p>Mikor engem meglátott, erőltette a mosolygást, de látszott, hogy
az nagy munkájába kerül.</p>
<p>Én soha sem tartom jónak valakitől, a kinek az arcza nagyon
megváltozott, azt kérdeni, hogy «talán beteg volt?» de ő maga hozta
elő.</p>
<p>– Nagyon megváltoztam úgy-e? Csoda, ha rám ismer. – Nagyon beteg
voltam. Most is orvoshoz jöttem be. Negyednapos lázam volt, a mit a
mi városunkbeli orvosok nem birnak elmulasztani.</p>
<p>– De külömben meg van kegyed elégedve?</p>
<p>– Nem vagyok. Azt hiszem, hogy a testi bajom is azért olyan
makacs, mert a lelkemmel nem vagyok rendben.</p>
<p>Megkérdeztem, hogy mi baja van?</p>
<p>– Épen azért jöttem önhöz, hogy elmondjam. Ön volt az mindig, a
ki nekem jó tanácsokat adott s én voltam az, a ki azokat soha sem
fogadtam meg. Lehet, hogy most sem fogadom meg, de legalább
megkönnyebbül a lelkem vele, hogy elmondtam. – Nekem van egy titkos
vágyam, a mi régóta megtölti az egész lelkemet: azzal alszom el,
azzal kelek.</p>
<p>– Mi vágy lehet az?</p>
<p>– Ha az arczomra tekint ön, elgondolhatja, hogy az nem valami
bűnös indulat.</p>
<p>– És mégis titkolni való?</p>
<p>– Az. Én azzal a gondolattal járok-kelek, hogy katholikussá
legyek.</p>
<p>Engem úgy meglepett ez a szó, hogy bámulatomban nem tudtam rá
mit mondani.</p>
<p>– Ez elhatározott szándékom. Lelkemnek csak az adhat megnyugvást
itt a földön, s üdvözülést az égben, ha áttérhetek a katholikus
hitre.</p>
<p>– S hogyan támadt kegyedben ez az elhatározás? hisz a városban,
a hol lakik, nincs is katholikus templom.</p>
<p>– De van a közelében egy zárda; egy szép csöndes kies
<span class="pagenum"><a name="Page_274" id=
"Page_274">-274-</a></span> helyen. Én oda el szoktam járni, mikor
nem veszik észre. Eleinte csak a véletlen, a kiváncsiság vitt be a
templomba, mikor a szent hangokat meghallottam az ajtón keresztül;
most már az áhitat vonz oda. Ah mennyivel magasztosabb hely ez,
mint a mi rideg imaházunk. Bárhova tekintek, megdicsőült alakok
csoportjait látom, a kik áldanak, hivogatnak. És azok a magasztos
hangok, a mik az égből tetszenek jönni, majd angyalok kardalában
egyesülnek, ismeretlen, óhajtott világba ragadják a lelkemet; aztán
az a méla csend, a mit csak az ünnepélyes csengetyűszó szakít
félbe, s aztán magának a papnak az alakja, a ki mint egy földöntúli
lény, az oltár előtt beszél olyan nyelven, a mit az emberek nem,
csak az Isten ért meg. Mikor kijövök ebből a templomból, azt
hiszem, hogy én is az Istennel beszéltem.</p>
<p>Én elgondolkoztam, hogy mi lehet ez?</p>
<p>A nő megsürgetett.</p>
<p>– Mit tanácsol ön? Mit tegyek? A lelkem kényszerít rá.</p>
<p>– Kedves barátném! Azt tudja ön, hogy én protestans vagyok. Mint
ilyen, szabadelvü és jóindulatú minden más vallás iránt. Én senkit
sem biztatok hitének megváltoztatására; és senkit le nem beszélek
róla. A katholikus vallást igazán tisztelem. Ritusát magasztosnak,
fenköltnek találom. Szertartásaiban sok fenséges, sok eszményi van.
Ha katholikusnak születtem, neveltettem volna, igen buzgó hive
volnék az egyháznak. – De a kegyed helyzetében, hogy lehessen a
kitérési szándékát helyeselnem? Nem gondol kegyed arra, hogy a
férje belső tisztviselője a kálvinista hitközségnek?</p>
<p>– Hisz épen ez idegenít el a vallásomtól. Hogy ott vagyok a
tűzhely mellett, a hol az úr vacsoráját főzik. Milyen prózai közöny
az, a mivel ezek a mi «belső embereink» szent hivatásukat
teljesítik. Az ima, éneklés, predikáczió robotszerű munka náluk. A
kik maguk nincsenek ihletve, hogy osztanának másnak malasztot? Ezek
csak <span class="pagenum"><a name="Page_275" id=
"Page_275">-275-</a></span> gúnyolni, csak csúfra emlegetni tudják
a mások vallását; a magukét pedig megvetik.</p>
<p>– De gondolja meg kegyed, hogy egy protestáns néptanító
hivatalát veszti, ha annak a felesége hitéből kitér.</p>
<p>– Ő a testi nyugalmát veszíti el; de én a lelki nyugalmat.</p>
<p>– Édes Erzsike! Én meg tudom érteni, hogy egy nő, a kinek az
idegei túlérzékenyültek, a puritán egyszerűséget nem találja
vigasztalónak. Ha kegyed az igaz áhitatban keres menekülést:
szerezze meg Albach imakönyvét; az katholikus imakönyv. Abban meg
fogja találni mindazt, a mi fenséges, magasztos, Istenhez vezető a
katholikus hittanban foglaltatik. Imádkozzék abból, mikor egyedül
van: mikor senki sem látja.</p>
<p>– Ez engem ki nem elégít. A vallás nem csupán imádkozásból és
éneklésből áll.</p>
<p>– Hát talán a külső szertartások pompája hat kegyednek a
kedélyére?</p>
<p>– Ez legkevésbbé. Van a katholikus vallásnak egy intézménye,
mely annyira magasztos, annyira vigasztaló, hogy ez magában elég
volna arra, hogy mindenütt elterjedjen a kerek földön, a hol csak
szenvedő emberek vannak: a kiknek egyéb is tud fájni, nem csak az
ütés és harapás. Ez a gyónás. – Nagy hiba volt Kalvinus Jánostól,
hogy ezt meg nem tartotta a hivei számára. Nem ismerte a sziveket;
különösen az asszonysziveket. – Nincs annál nagyobb szenvedés, mint
mikor éjjel-nappal hordunk a lelkünkben egy rossz gondolatot, a
mely üldöz, kisért, – s azt nem mondhatjuk el senkinek. A
katholikus asszony talál kétségbeesésében vigasztaló szót,
elbukásában felemelő kezet; annak van menekülése az önvádak elől;
az, ha vétett, kérhet bűnbocsánatot s a lelke megkönnyebbül vele.
De ki old fel engem? Kinek mondjam én el azt, a mi belül kínoz?</p>
<p>Szemei mereven néztek, mint a hagymázos álomlátóé, a ki egész
rémvilágot lát maga előtt, melyet mások nem <span class=
"pagenum"><a name="Page_276" id="Page_276">-276-</a></span> látnak,
mig ugyanakkor óva emelé fel a mutatóujját, száraz,
felcserepesedett ajkai elé, mintha vissza akarná tartani a hallgató
fájdalom szavát.</p>
<p>Nagyon megszántam. Nem kellett mondania: az arczvonásai
elbeszélték, mennyit kellett szenvednie életének utolsó fordulata
óta.</p>
<p>– Édes barátnőm! Ön engem régóta ismer. Tudja, hogy mindig
jóakarója voltam. Ha önnek van olyan nehéz gondolatja, a mit meg
kell gyónni: mondja el nekem. A protestansoknál minden ember pap.
Ez a mi alaptételünk. Gyónjon meg nekem.</p>
<p>Olyan csodálatosan mosolygott, – miként egy beteg szokott
mosolyogni, a kit az orvosa azzal biztat, hogy meg fog gyógyulni; ő
pedig gondolja magában: «várj csak! majd megtréfállak én téged.
Meghalok!»</p>
<p>– Ön igazán elfogadná az én gyónásomat?</p>
<p>– S fogadom önnek, hogy épen úgy megtartom a gyónástitok
szentségét, mint egy felszentelt pap.</p>
<p>– Legalább addig, a mig én életben vagyok. Azután nem bánom
mondja el; hirdesse ki. Felhatalmazom önt rá, hogy ha meghaltam,
irjon rólam regényt; ilyen regényt, mint az enyim, nem irt még ön
soha. De addig el ne mondja senkinek, a mit ma tőlem hallani fog!
Senkinek! még a feleségének sem! Megigéri ön? Férfiui szavát adja
rá?</p>
<p>– Barátném! Ez az én keblem egy kriptája az eltemetett
titkoknak. Az ön titka nagyon csendesen meglesz a többi között.</p>
<p>– Azt elhiszem, hogy a gyónás titkát épen úgy meg fogja ön
őrizni, akár egy pap; de hát feloldani tud-e ön aztán?</p>
<p>– Ahogy ember feloldhat embert.</p>
<p>– No hát hallgassa meg.</p>
<p>Azzal odahajolt a fülemhez, forró lehellete égeté az arczomat a
míg suttogott.</p>
<p>– Meggyónom önnek, hogy én «meg akarom ölni az uramat!»
<span class="pagenum"><a name="Page_277" id=
"Page_277">-277-</a></span></p>
<p>Megrettenve tekinték a szemébe. Sárkánytűz lövelt elő azokból.
Ez a gondolat «élt»!</p>
<p>– A mit mondtam, azt meg is teszem, – mondá, s vékonyra
szorította össze az ajkait, mig a szemeit felnyitá kerekre,
fenyegető villogással.</p>
<p>– Az Istenért! Minő gondolat ez?</p>
<p>Ekkor aztán kárörvendő gúnymosolylyal tekinte rám.</p>
<p>– No úgy-e? Nem pap ön! Nem tud bűnbocsánatot adni?</p>
<p>– Bizonyára a pap se tenné azt. A pap csak a megbánt vétekért
adhat vezeklést, de nem a szándékolt bűnre indulgentiát. A pap is
csak azt mondaná önnek, a mit én: hogy szálljon Istenhez és
tisztítsa meg a lelkét ettől a sötét gondolattól. Hogy tudott ez
önnek a lelkében megfogamzani? abban az áldott jó lélekben, a mely
mindig csak szeretett, soha sem gyűlölt.</p>
<p>– Úgy-e bár? Ilyennek ismert engem? Bolondja voltam a
szeretetnek. – Önnek van egy elbeszélése, a mit én még leány
koromban olvastam, abban elbeszéli egy háborodott sziv, hányféle
módja van az élet kioltásának: a többek között az is áll ott, hogy
ha a nádmézet sokáig állni hagyják, mig az megrothad, akkor az
halálos méreggé változik át. Hát a mi «azt» a mézet illeti, a mivel
egy szegény, könnyen hivő asszonynak a szive tele van, arra nézve
az ön háborultjának az állítása igaz; hanem a valódi nádmézre nézve
nem igaz. Azt próbáltam, nem igaz.</p>
<p>– Egyik sem igaz. Ne higyje el. Nincs az a tengere a
keserüségnek a hitvesi életben, a mit egy cseppje a szeretetnek
újra meg ne édesítsen.</p>
<p>– Oh, azt az ön képzelete utól nem birja érni, a mit én
szenvedek. Gúny, megaláztatás a mindennapi eledelem. Gyanú kisér
minden lépésemen. Ha szólok, a szavamat magyarázzák félre, ha
hallgatok, a némaságomért dorgálnak, ha sirok, a könnyeimért fognak
vallatóra.</p>
<p>– Sejt valamit talán kegyednek a férje a vallásváltoztatási
eszmejárásáról? <span class="pagenum"><a name="Page_278" id=
"Page_278">-278-</a></span></p>
<p>– Annyit megtudott, hogy én a kolostorhoz többször ellátogattam;
hogy egy szerzetessel többször beszéltem. Istenre esküszöm, hogy a
vallásról, az áhitat dolgairól beszéltem vele! Semmi másról. És ő
minő csúfsággal vádol e miatt! Azóta délben, este azzal mérgezi meg
minden betevő falatomat, hogy a mi csufondáros nótát csak tud a
barátokról, meg azokról a menyecskékről, a kiknek a csuha és a
faczipő az ideáljuk, azt mind eldanolja előttem. Mikor hazajön, már
künn a folyosón hallom a nótáját: «Hej az én rózsám a barát! Tartja
a létániát!»</p>
<p>– De hát ezt ne vegye kegyed olyan tragice. Biz ezeket a
gúnydalokat éneklik időtlen idők óta: ezek nem a kegyed
boszantására lettek kigondolva a férje által. Nevessen érte a szeme
közé, s azzal el lesz hallgattatva.</p>
<p>– Jól van! Hát az, a mit az én kicsufolásomra tesz, az legyen
neki megbocsátva; de a mióta sejti a lelki állapotomat, mindent
elkövet, hogy az áhitatomat megzavarja. Ha délben, este, mikor a
zárda harangszava áthangzik hozzánk, én önkéntelen összeteszem a
kezemet, ő felkaczag rá: «hahá! te harangszóra imádkozol?» – A
kálvinisták nem harangoznak déli imára, sem az angelust nem
csengetik meg. – És az nekem olyan nagyon fáj! Jobban, mintha sárba
dobnák a kenyeremet, hogy úgy egyem meg. Ez a folytonos gúnyolódás
úgy tapad hozzám, mint a deget: megfullaszt, émelyegtet. Olyan
érzést támaszt, mintha egy enyvtengerben kellene úsznom. Minek
beszéli előttem azokat a maszatos adomákat a szent alakokról? – A
minap, egy szombaton, egész délelőtt esett az eső, én nekem ki
kellett volna mennem a városba. Ő vette észre a nyugtalankodásomat
s nevetve mondá: «Ne búsulj, asszonyi állatom! Délutánra kitisztul;
mert a szűz Mária akkor szárítja a Jézuskának a vasárnapra felvevő
ingecskéjét!» – Szerencséje, hogy kiment a szobából, mert közel
voltam hozzá, hogy a kést a szivébe döfjem!</p>
<p>Én csitítottam a felindúlt hölgyet; hogy az bizony ámbátor
<span class="pagenum"><a name="Page_279" id=
"Page_279">-279-</a></span> nem valami áhitatos tréfa, de hát nem
az Ezsaiás találmánya; ez a szombat délutáni napkisütés, a maga
indokolásával, általános szójárás a magyar népnél s komolyan véve
nincs benne valami kegyeletsértő; mert hisz azt a mindnyájunk által
tisztelt, szent alakot úgy mutatja be, mint gondos anyát, népies
felfogásban.</p>
<p>– Nem szeretem, ha nevét a szájára veszi. Egy régi cselédemet
csak azért küldtem el, mert «Marcsa» volt a neve s az uram mindig
úgy kiáltotta be, hogy «Mária!» Olyankor mintha mindig tőrt szúrt
volna a szivembe.</p>
<p>Láttam, hogy ez a nő csakugyan szenved. Ennek valami heroicus
gyógykezelés kell.</p>
<p>– Édes barátném. Én nem tudom a kegyed férjét kárhoztatni. Ő rá
nézve lét és nem lét kérdése ez a kegyed vallásos rajongása, a mit
erősen előmozdíthatott a hosszas, ideggyöngítő betegség s a
mediczinák, a miket a provinciális doctorok kegyeddel összeitattak.
Ha kegyed a szentekbe kapaszkodik, a szegény Ézsaiásnak kiesik a
földteke a lábai alól. Kegyetek egymáshoz vannak kötve. Kegyed az
által, hogy más templomban keresi a mennyországot, otthon a saját
házában a poklot installálja. Hisz a férje, ha azt a szándékát
megtudja, dühös őrült lesz s kegyedet széttépi! – Menjen kegyed
fürdőkre és igyekezzék az idegeit megerősíteni.</p>
<p>– Hm, hm. Ön nem ismeri az én bajomat. Azt gondolja, az csak
olyan asszonyi baj, a minek fele affektálás. Nézze meg ezt a
reczeptet. A leghiresebb fővárosi orvos irta a számomra. Hozzá
mentem, megvizsgált; azt mondta, hogy azok a falusi orvosok nem
helyesen gyógykezeltek. Teletömtek chininnel. Pedig a bajomnak nem
az a gyógyszere, hanem ez itt ni. Olvassa el.</p>
<p>Én a reczipén e szót olvastam: «arsen».</p>
<p>– Az orvos azt az utasítást adta, hogy első nap vegyek be hat
cseppet belőle, aztán minden nap egy cseppel többet, fel húszig,
aztán megint lefelé cseppenkint kevesebbet, hatig. A lázam nem fog
visszatérni többé. De szigorúan a <span class="pagenum"><a name=
"Page_280" id="Page_280">-280-</a></span> rendelethez tartsam
magamat: mert ez igen komoly szer. Úgy-e az?</p>
<p>– Az.</p>
<p>– Már el is készíttettem, itt a józsefvárosi
gyógyszertárban.</p>
<p>Azzal elővonta az üvegcsét a zsebéből és megmutatta.</p>
<p>– Ez nekem való. – És most azután sorba járom ezzel a reczepttel
a fővárosnak mind a tíz patikáját s mindenütt megcsináltatom azt a
szert. Tízszeresen csak elég lesz!</p>
<p>Én elszörnyedve ragadtam meg a kezét.</p>
<p>– Mit akarsz tenni, szerencsétlen! orgyilkos akarsz lenni? A
férjednek a testét mérgezed meg, nekem pedig a lelkemet? Én
valahányszor rád gondoltam, a régi tiszta szerelemben megdicsőülve
láttalak magam előtt, s most az utálatot, a förtelmet akarod ennek
a helyébe állítani? Add ide azt a recipét!</p>
<p>A nő elrémülve, rám meredt szemekkel, minden izében reszketve
rogyott térdeire, s mikor azt mondtam neki: «eddig az imádságaimba
foglaltalak, azt akarod, hogy ezután megátkozzalak?» akkor
elkezdett mosolyogni.</p>
<p>– Ön először tegez életemben… Megengedi, hogy viszonozzam? Nem!
Nem tehetem. Nem jön ki a számon ez a szó. Ne emeljen fel. Hadd
térdeljek még itt. Csak sírni tudnék, de nincs már könnyem. Itt van
ez a reczept. Tegye el. Őrült vagyok. Nem tudom, mit beszélek.
Igaza van. Ha nekem fáj az élet, akkor nekem kell meghalnom.</p>
<p>– Az is bűn, a mit most mondasz! A lelket, az istenszikrát, nem
azért adta nekünk az ég, hogy azt visszadobáljuk neki. Tanulj
megnemesülni a szenvedésekben. Mindenkinek megvan a maga keresztje,
a mit Isten rámért, viseli mindenki; egyedül a saját fiának a
vállára tett az Isten oly nehéz keresztet, hogy összerogyott
alatta. Ha hinni akarsz a szentekben, kövesd a példájukat! Légy
martyr, ha Isten úgy akarta: – ez az igazi pápista vallás.
<span class="pagenum"><a name="Page_281" id=
"Page_281">-281-</a></span></p>
<p>A térdein csúszott utánam, úgy köszönte meg a dorgálásomat.</p>
<p>– Oh mi jó volt, a mit ön mondott! Már tudok sírni ismét. Nem
fáj úgy a szivem. Ön nem irtja ki az emlékezetemet a lelkéből; ön
engem védelmez. Ön megtisztít engem a sártól, a salaktól, a miben
fetrengek. Ön azt mondta, hogy imáiban megemlékezik rólam. Oh ne
felejtsen ki ezután sem. Én is megtanulok imádkozni. Megveszem
Albach imakönyvét. S aztán majd azt képzelem, hogy valahol mégis
csak találkozunk, a hol senki sem tudja, csak a jóságos Isten!</p>
<p>Én aztán nagy nehezen elhagyattam vele a zokogást. Aztán
elláttam mindenféle jó, házisütésű tanácscsal, hogy a jó asszonynak
hogyan kell alkalmazkodnia a férjéhez, nem kell annak a hibáit
biráló szemmel itélgetnie. Igyekezzék kedvében járni inkább. Hozza
el egyszer hozzám, hadd ismerkedem meg vele. Talán, ha én hatok rá:
ő is fog engedni a rigolyáiból. Lehet, hogy bizhatok rá valami
szellemi munkát, a mi lelkének nemes elfoglalást ad, felkölthetek
benne tán valami ambitiót, a mi cynismusából kihüvelyezi. Hiszen
becsületes, jó ember az, a kinek csak irányadóra van szüksége, hogy
előre haladjon.</p>
<p>A sok jó utasítást mind csendesen, fejbológatva fogadta az én
tengerszemű hölgyem. Annyi hálát tudtak kifejezni a szemei. Úgy
tetszett, mintha az arcza is visszanyerte volna az én szavaim
hatása alatt az elvesztett pirosságát.</p>
<p>Ah nem! Hiuság! Nem az én szavaim tették azt. – Valami más.</p>
<p>Felállt, felegyenesedett, rendbeszedte magát.</p>
<p>– Jól van. Megfogadom. Türök, engedelmes leszek. Leteszek minden
rossz gondolatról. Megmutatom, hogy tudok jó feleség lenni. Ön meg
lehet felőlem nyugodva. – Hanem egyet mondok önnek. Az az ember
engem azzal fenyeget, hogy megver. Ha ezt meg találja tenni, akkor
Isten legyen irgalmas neki is, nekem is!</p>
<p>Most már tudtam, hogy miért pirúlt úgy ki az arcza. <span class=
"pagenum"><a name="Page_282" id="Page_282">-282-</a></span></p>
<p>– Ha engem az uram csak egy ütéssel is meggyaláz, esküszöm a
boszuálló Jehovára, hogy én felkapom a vadászfegyverét és
agyonlövöm!</p>
<p>Azzal kifutott a szobámból.</p>
<p>Úgy jött nekem, mintha utána kellene kiáltanom: «ne menj többet
haza, szerencsétlen asszony!»</p>
<p>Későn volt. Már kinn volt a kapun.</p>
<p>Eltünt előlem, mint az álomlátás.</p>
<h2>XXI. FEJEZET.</h2>
<p class="center">MÁRIA-NOSTRA.</p>
<p>Hejh, de tenger idő mult el azóta, hogy ez történt. Idestova
húsz esztendeje lesz! Elszédülök, ha visszatekintek rá.</p>
<p>De sok rossz esztendő; de sok nemszeretem-nap.</p>
<p>De sokan elköltöztek mellőlem, a kiknek öröm volt az élet, a
kikre mosolygott a jövendő. És én itt maradtam.</p>
<p>Alig találkozom már egy-egy magamhoz hasonló ősz alakkal a régi
fényes időkből, a mikre jól esik még visszaemlékezni s elmondani:
«nem így volt az régen!»</p>
<p>… Néhány évvel ezelőtt sorra látogattam a hazai nagy
államfogházakat. Voltam Szamosujvárott és Illaván, a hol a bűn
aristocratiája van összegyüjtve. Mindazok az alakok, a kik tíz éven
felül terjedő fogságra vannak elitélve, a halálbüntetésből kegyelem
útján élő-halottakká téve. Érdekes tanulmány az emberi élet
éjszakájából.</p>
<p>Meglátogattam Mária-Nostrát is. Ott a női elitéltek vannak.</p>
<p>A felügyelést apáczák végzik.</p>
<p>Látogatást csak miniszteri engedély mellett szabad tenni e
fegyházban.</p>
<p>Ott példás rend uralkodik: a fegyencznőkkel igen jól bánnak.
<span class="pagenum"><a name="Page_283" id=
"Page_283">-283-</a></span></p>
<p>Végig vezettek a nappali termeken, a hol a fegyenczek munkával
vannak elfoglalva.</p>
<p>Egy hosszú teremben csupa fehér ruhát varrnak. A finomabb munkát
végzőknek külön asztalkájuk van.</p>
<p>Egy ilyen asztalka előtt megálltam: egy nő varrt valami
gyermekruhát.</p>
<p>Az a szabály, hogy mikor a látogató (a ki csak magas engedély
mellett jöhet ide) megállt egy fegyencznek az asztalánál, ez
tartozik rögtön felállni a helyéről s akár kérdezve, akár
kérdezetlenül elmondani, mi vétségért s mennyi időre lett
elitélve.</p>
<p>Ő is felkelt, mikor előtte megálltam.</p>
<p>Olyan fehér volt már a haja, mint az őszi ökörnyál, de a szemei
most is a régi színváltozó tűzben égtek; még most is lángoló
tengerszemek!</p>
<p>Komoran, egyhangúan elmondá, a mivel tartozott:</p>
<p>– «Megöltem a férjemet. El vagyok itélve élethosszig tartó
fogságra».</p>
<p>Élethosszig! – S az élet olyan hosszú!</p>
<p>– Nem tehetnék önnek az érdekében valamit?</p>
<p>– Köszönöm. – Jó nekem itt. – Nincs mit keresnem a világban.</p>
<p>Azzal visszaült a helyére s folytatta munkáját.</p>
<hr class="tb" />
<p>Szegény kis Erzsike.</p>
<hr class="tb" />
<p>Tavaly kaptam a haláláról értesítő levelet.</p>
<p>Az volt a kivánsága, hogy ezt velem tudassák; senki mással.</p>
<hr class="tb" />
<p>Szegény kis Erzsike! Most már én is feloldhatlak vétkednek terhe
alól, a hogy a szent atyák mondják:</p>
<p>– – Ego te absolvo, ab omni vinculo, excommunicatione,
suspensione, et interdictione, quantum possum, et tu indiges – ego
te absolvo! Amen.</p>
<hr class="chap" />
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> A Nagy Ignácz és
Petőfi közötti haragnak az volt az oka, hogy Petőfi egy verset írt,
melyben az a mondat variáltatik:</p>
<div class="poem">
<div class="stanza"><span class="i0">«Komor, mogorva férfiu volt
Orbán,<br /></span> <span class="i0">Ámbár vidám hajnal derült az
orrán.»<br /></span></div>
</div>
<p>S ezt Nagy Ignácz magára vette.</p>
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Mai nap ez a
hajdani sivó homok puszta át van alakítva gyönyörű szőlőteleppé, a
melyen a magyar kormány az amerikai féregmentes szőlővesszőket
termeszteti.</p>
<p class="right">J. M.</p>
<p><a name="Footnote_3" id="Footnote_3"></a> <a href=
"#FNanchor_3"><span class="label">3)</span></a> A magyar
hadügyminiszter egy replicájában azt mondta az ellenzéknek, hogy az
ő indítványukból nem lesz más, mint kóficz, innen maradt rajta e
név.</p>
<p class="right">J. M.</p>
<p><a name="Footnote_4" id="Footnote_4"></a> <a href=
"#FNanchor_4"><span class="label">4)</span></a> A «Forradalmi és
csataképek» a «Bujdosó naplója» czímű munkáim «Sajó» név alatt
jelentek meg.</p>
<p class="right">J. M.</p>
<p><a name="Footnote_5" id="Footnote_5"></a> <a href=
"#FNanchor_5"><span class="label">5)</span></a> A «luxuriosus» szót
általában hibásan használják «luxuosus» helyett. Luxus – fényüzés;
luxuries – kéjvágy.</p>
<p><a name="Footnote_6" id="Footnote_6"></a> <a href=
"#FNanchor_6"><span class="label">6)</span></a> Majd lesz annak
bőjtje is öcsém!</p>
<p class="right">Idősb J. M. 1889.</p>
<p><a name="Footnote_7" id="Footnote_7"></a> <a href=
"#FNanchor_7"><span class="label">7)</span></a> A régi időkről szól
ez. J. M.</p>
</div>
</div>
<hr class="chap" />
<p><span class="pagenum"><a name="Page_284" id=
"Page_284">-284-</a></span></p>
<h2>TARTALOM.</h2>
<ul class="TOC">
<li><span class="roman">I.</span> A tengerszem. – Monsieur
Galifard. – Az első tűszurás <span class="ralign"><a href=
"#Page_1">1</a></span></li>
<li><span class="roman">II.</span> Az én első kitüntetésem. – Az
első sérelem. A Damenwalzer. – A félelmes fenevad. – A megigazított
csokor. – A második tűszurás <span class="ralign"><a href=
"#Page_6">6</a></span></li>
<li><span class="roman">III.</span> Az én mesterségem és az én
kunyhóm <span class="ralign"><a href="#Page_18">18</a></span></li>
<li><span class="roman">IV.</span> Petőfi nálunk. Tervek a jövőre.
– Menyasszonyrablás. – Komédiázás. – Az én Mencsikoffom.
Divatszabadság. – Titokteljes temetés <span class="ralign"><a href=
"#Page_29">29</a></span></li>
<li><span class="roman">V.</span> Olympi harcz <span class=
"ralign"><a href="#Page_40">40</a></span></li>
<li><span class="roman">VI.</span> Egy furcsa párbaj. – A végzetes
J betü. – Vagyok még Gyuricza Péter is <span class=
"ralign"><a href="#Page_48">48</a></span></li>
<li><span class="roman">VII.</span> Világfájdalmas állapotok. –
«Maradj, vagy fuss» <span class="ralign"><a href=
"#Page_58">58</a></span></li>
<li><span class="roman">VIII.</span> Gyuricza Péter felesége
<span class="ralign"><a href="#Page_62">62</a></span></li>
<li><span class="roman">IX.</span> Az a nő, a ki együtt jön velem
<span class="ralign"><a href="#Page_88">88</a></span></li>
<li><span class="roman">X.</span> A hol a világnak nincsen szája
<span class="ralign"><a href="#Page_98">98</a></span></li>
<li><span class="roman">XI.</span> Bálványosi Bálint és Rengetegi
Tihamér <span class="ralign"><a href=
"#Page_104">104</a></span></li>
<li><span class="roman">XII.</span> Találkozás a «Pogányoltár»-on
<span class="ralign"><a href="#Page_111">111</a></span></li>
<li><span class="roman">XIII.</span> Hogy volt tovább? <span class=
"ralign"><a href="#Page_138">138</a></span></li>
<li><span class="roman">XIV.</span> A dæmon-csáb <span class=
"ralign"><a href="#Page_178">178</a></span></li>
<li><span class="roman">XV.</span> Csudadolgok, a miket nem
mutogatnak pénzért <span class="ralign"><a href=
"#Page_191">191</a></span></li>
<li><span class="roman">XVI.</span> Katonadolog <span class=
"ralign"><a href="#Page_212">212</a></span></li>
<li><span class="roman">XVII.</span> Ne vigy minket a kisértetbe
<span class="ralign"><a href="#Page_220">220</a></span></li>
<li><span class="roman">XVIII.</span> Hideg zuhany! <span class=
"ralign"><a href="#Page_229">229</a></span></li>
<li><span class="roman">XIX.</span> Medvési Ezsaiás <span class=
"ralign"><a href="#Page_255">255</a></span></li>
<li><span class="roman">XX.</span> Gyónás <span class=
"ralign"><a href="#Page_271">271</a></span></li>
<li><span class="roman">XXI.</span> Mária-Nostra <span class=
"ralign"><a href="#Page_282">282</a></span></li>
</ul>
<p class="center">FRANKLIN-TÁRSULAT NYOMDÁJA.</p>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_21">21</a></td>
<td>keze hátretéve</td>
<td>keze hátratéve</td>
</tr>
<tr>
<td class="tdr"><a href="#Page_29">29</a></td>
<td>Ő művesznő is</td>
<td>Ő művésznő is</td>
</tr>
<tr>
<td class="tdr"><a href="#Page_47">47</a></td>
<td>nektek lap</td>
<td>«nektek lap</td>
</tr>
<tr>
<td class="tdr"><a href="#Page_73">73</a></td>
<td>akár a feleségedet.</td>
<td>akár a feleségedet.»</td>
</tr>
<tr>
<td class="tdr"><a href="#Page_114">114</a></td>
<td>Reszkess!</td>
<td>«Reszkess!</td>
</tr>
<tr>
<td class="tdr"><a href="#Page_118">118</a></td>
<td>kellet tölteni</td>
<td>kellett tölteni</td>
</tr>
<tr>
<td class="tdr"><a href="#Page_128">128</a></td>
<td>nem vesztegetett.</td>
<td>nem vesztegetett.»</td>
</tr>
<tr>
<td class="tdr"><a href="#Page_135">135</a></td>
<td>hordták kí</td>
<td>hordták ki</td>
</tr>
<tr>
<td class="tdr"><a href="#Page_137">137</a></td>
<td>őn lefestette</td>
<td>ön lefestette</td>
</tr>
<tr>
<td class="tdr"><a href="#Page_138">138</a></td>
<td>III. FEJEZET.</td>
<td>XIII. FEJEZET.</td>
</tr>
<tr>
<td class="tdr"><a href="#Page_159">159</a></td>
<td>«Jeden, dwa!</td>
<td>«Jeden, dwa!»</td>
</tr>
<tr>
<td class="tdr"><a href="#Page_172">172</a></td>
<td>felvállról feleltem</td>
<td>félvállról feleltem</td>
</tr>
<tr>
<td class="tdr"><a href="#Page_183">183</a></td>
<td>arra, kogy</td>
<td>arra, hogy</td>
</tr>
<tr>
<td class="tdr"><a href="#Page_184">184</a></td>
<td>szembeu jön</td>
<td>szemben jön</td>
</tr>
<tr>
<td class="tdr"><a href="#Page_199">199</a></td>
<td>hagy hagyjuk</td>
<td>hogy hagyjuk</td>
</tr>
<tr>
<td class="tdr"><a href="#Page_222">222</a></td>
<td>Türr jön!»</td>
<td>«Türr jön!»</td>
</tr>
<tr>
<td class="tdr"><a href="#Page_222">222</a></td>
<td>énekelt «népdal</td>
<td>énekelt népdal</td>
</tr>
<tr>
<td class="tdr"><a href="#Page_244">244</a></td>
<td>Kevesebb, miut</td>
<td>Kevesebb, mint</td>
</tr>
<tr>
<td class="tdr"><a href="#Page_274">274</a></td>
<td>sekit sem</td>
<td>senkit sem</td>
</tr>
</table>
</div>







<pre>





End of the Project Gutenberg EBook of A tengerszemü hölgy, by Mór Jókai

*** END OF THIS PROJECT GUTENBERG EBOOK A TENGERSZEMÜ HÖLGY ***

***** This file should be named 57353-h.htm or 57353-h.zip *****
This and all associated files of various formats will be found in:
        http://www.gutenberg.org/5/7/3/5/57353/

Produced by Albert László from page images generously made
available by the Google Books Library Project


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License (available with this file or online at
http://gutenberg.org/license).


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.org),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS' WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTABILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need, are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation web page at http://www.pglaf.org.


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Its 501(c)(3) letter is posted at
http://pglaf.org/fundraising.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at
809 North 1500 West, Salt Lake City, UT 84116, (801) 596-1887, email
business@pglaf.org.  Email contact links and up to date contact
information can be found at the Foundation's web site and official
page at http://pglaf.org

For additional contact information:
     Dr. Gregory B. Newby
     Chief Executive and Director
     gbnewby@pglaf.org


Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit http://pglaf.org

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including checks, online payments and credit card donations.
To donate, please visit: http://pglaf.org/donate


Section 5.  General Information About Project Gutenberg-tm electronic
works.

Professor Michael S. Hart is the originator of the Project Gutenberg-tm
concept of a library of electronic works that could be freely shared
with anyone.  For thirty years, he produced and distributed Project
Gutenberg-tm eBooks with only a loose network of volunteer support.


Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.


Most people start at our Web site which has the main PG search facility:

     http://www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>
